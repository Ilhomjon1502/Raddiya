<p id="title">VAHHOBIYLARNING O`ZARO ZIDDIYATLARI - 4</p>
<p id="i"><strong><em>Usaymin - ibn Bozni kim deb atadi?</em></strong></p>
<p id="i">Saudiya “buyuk” qirolligining “buyuk” muftiysi Ibn Bozga savol berildi:</p>
<p id="ia">في حديث السبعة الذين يظلهم الله في ظله يوم لا ظل إلا ظله، فهل يوصف الله تعالى بأن له ظلاً؟
نعم كما جاء في الحديث، وفي بعض الروايات: ((في ظل عرشه)) لكن الصحيحين ((في ظله))، فهو له ظل يليق به سبحانه لا نعلم كيفيته مثل سائر الصفات، الباب واحد عند أهل السنة والجماعة. والله ولي التوفيق.
</p>
<p id="i"> <em>“Allohning soyasidan boshqa soya bo`lmagan kunda, U o`z soyasiga oladigan 7 xil odam to`g`risida aytilgan hadisda Alloh taolo, soyasi bor deb vasf qilinadimi?</em></p>
<p id="i"><strong><em>Javob</em></strong>: Ha, hadisda keltirilganidek. Ba`zi rivoyatlarda “Arshning soyasida” deyilgan. Lekin Sahihaynda “Uning soyasida” deyilgan. Bas, Uning o`ziga munosib soyasi bordir! U pokdir, uning kayfiyatini biz bilmaymiz, misoli boshqa sifatlarniki kabi. Buni hammasi Ahli sunna val jamoa nazdida bir narsadir. Tavfiq Allohdan”.  (<span id="manba">Manbaa: http://www.binbaz.org.sa/mat/4234</span>).</p>
<p id="i">Ko`rib turganingizdek, bu yerda mujassimalar (Allohga jism sifatini beruvchilar)ning oddiy mantig`i keltirilgan, ya`ni – Allohning nuqsoni bor, lekin bu Uning buyukligiga munosib bo`lgan nuqsondir.</p>
<p id="i">Ibn Bozga raddiya berish uchun biz Ahli sunna olimlarining so`zlarini keltirib o`tirishimizga hojat ham yo`q. Ba`zida, vahhobiylarning tajsim (Allohga jism sifatini berish) zulmati ichida, tanzih (Allohning sifatlarini maxluqotlarning barcha sifatlaridan pokligi)ning kichkina bir shu`lachasini ko`rib qolish mumkin. Misol uchun, vahhobiylarning boshqa olimi bo`lmish Usaymin, yuqoridagi Ibn Bozning ushbu “soya” to`g`risidagi botil e`tiqodini rad qilib, hatto bu e`tiqod egasiga “tashxis” qo`yishga ham ulgurgan.</p>
<p id="i">Usaymin, “Riyozus-solihiyn”ga qilgan o`zining sharhida yuqorida keltirilgan hadisni tushuntirib aytadi:</p>
<p id="ia">والمراد بالظل هنا : ظل يخلقه الله عز وجل يوم القيامة يظلل فيه من شاء من عباده ، وليس المراد ظل نفسه جل وعلا ؛ لأن الله نور السموات والأرض ، ولا يمكن أن يكون الله ظلاً من الشمس ، فتكون الشمس فوقه وهو بينها وبين الخلق ، ومن فهم هذا الفهم فهو بليد أبلد من الحمار ؛ لأنه لا يمكن أن يكون الله عز وجل تحت شيء من مخلوقاته ، فهو العلي الأعلى ، ثم هو نور السموات والأرض </p>
<p id="i">“Bu soyadan murod: Qiyomat kunida Alloh azza va jalla yaratadigan soya bo`lib, uning tagida O`zi xohlagan bandasini soyalantiradi. Bundan murod Alloh taoloning soyasi emasdir. Alloh osmonlar va yerning nuridir! Allohning quyoshdan tushadigan soyasi bo`lishi mumkin emas! Bunday bo`lganda, quyosh Uning ustida bo`lardi, Uning O`zi esa quyosh va maxluqotlarning orasida bo`lib qolardi. Kimki buni shunday tushunsa, bas, u eshshakdan ham ahmoqroq bo`lgan ahmoqdir! Negaki, Alloh azza va jalla O`zining maxluqlaridan birining ostida bo`lishi mumkin emasdir. U oliydan oliydir va u osmonlar va yerning nuridir”. (<span id="manba">Manbaa: http://www.ibnothaimeen.com/all/books/article_18200.shtml</span>).</p>
<p id="i"><strong><em>Qo`shimcha izohga hojat bo`lmasa kerak!!!</em></strong></p>
</body>
</html>