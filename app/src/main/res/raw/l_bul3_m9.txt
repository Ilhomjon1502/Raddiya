<p id="title">JIHOD NIKOHI - HAROM</p>
<p id="i">Ahli sunna val jamoa faqihlarining ittifoqiga ko`ra “Jihod nikohi” deb nom olgan nikoh turi mavjud emas. Kofirlarning jihodi esa biron xil nikoh turini joiz qila olmaydi. Olimlar nazdida mashhur so`z shuki, ayollarni mut`a qilish – hatto ahli sunnat val jamoadan tashqari bo`lgan firqalar nazdida joiz bo`lsa ham – nikoh qilish degani emas. Fatvo olimlari mut`ani nikoh deb bilmaydi. Biz ham nikoh hukmlarini mut`a uchun tegishli deb bilmaymiz. Mut`a uchun o`ziga xos holat mavjudki, Islom shariatining biron-bir qoidasi uni muvofiq yoki munosib deb bilmaydi. Garchi ko`pchilik mut`aga nikoh turi, deb murojaat etsada, bu ma`no majoziydir. Sababi u Islomdan oldingi johiliyat unsurlaridan biri bo`lib, birov o`z istagini qondirishiga “mut`a” deyilgan. Musulmonlarning g`azot muddati cho`zilgach mut`aning joiz bo`lishiga majbur bo`lindi. Chunki yolg`izlik qiyin bo`lgach ba`zi sahobalar o`zlarini axta qilishgacha bordilar. Payg`ambar s.a.v. axta qilishdan qaytardilar va urush davrida ayollarni mut`a qilish vahiyga muvofiq ravishda ruxsat berdilar. Shundan keyin vahiyning muvofiqligi bilan mut`a nikohi harom, deb vorid bo`ldi. Uning harom ekanligiga shariatda qat`iy va mutavotir hujjatlar mavjud.</p>
<p id="i">Ulardan hazrat Ali r.a. ning quyidagi so`zlaridir:</p>
<p id="ia">إن النبى صلى الله عليه وسلم نهى عن المتعة وعن لحوم الحمر الأهلية زمن خيبر</p>
<p id="i">“Payg`ambar s.a.v. mut`adan va xonaki eshaklarning go`shtini eyishdan Xaybar davrida qaytardilar”. Imom Juhaniy r.a. ning hadislariga ko`ra Payg`ambar s.a.v. ayollarni mut`a qilib olishga Fath yilida ruxsat berganlar. Unda aytiladi:</p>
<p id="ia">أن أباه غزا مع رسول الله صلى الله عليه وسلم فتح مكة، قال: فأقمنا بها خمس عشرة، فأذن لنا فى متعة النساء ثم حرم فيه</p>
<p id="i">“Uning otasi Makka fathiga Rasululloh s.a.v. bilan birga g`azot qilgan. Biz unda 15 oy turib qoldik. Shunda biz uchun ayollarni mut`a qilishga ruxsat bo`ldi, so`ngra harom qilindi”.</p>
<p id="i">Boshqa rivoyatda Payg`ambar s.a.v. “Hajjatul vado`”da ruxsat berganliklari va Sabura r.a. hadislariga ko`ra abadiy harom qilganlar. Hadisda keladiki:</p>
<p id="ia">خرجنا مع رسول الله صلى الله عليه وسلم فى حجة الوداع فقالوا: يا رسول الله إن العزبة قد اشتدت علينا، قال: فاستمتعوا من هذه النساء، فأتيناهن فأبين أن ينكحننا إلا أن نجعل بيننا وبينهن أجلا، فذكروا ذلك للنبى صلى الله عليه وسلم فقال: اجعلوا بينكم وبينهن أجلا. فتزوجت امرأة فمكثت عندها ليلة، ثم غدوت ورسول الله صلى الله عليه وسلم قائم بين الركن والباب وهو يقول: أيها الناس إنى قد كنت أذنت لكم فى الاستمتاع، ألا وإن الله قد حرمها إلى يوم القيامة، فمن كان عنده منهن شيء فليخل سبيلها ولا تأخذوا مما آتيتموهن شيء</p>
<p id="i">“Biz Rasululloh s.a.v. bilan birga “Hajjatul vado`”ga chiqdik. Ular aytishdi: “Yo Rasululloh s.a.v.! Yolg`izlik bizga qiyin bo`lmoqda”. Payg`ambar s.a.v. : “Bu ayollardan foydalaninglar” deb javob berdilar. Biz ayollar oldiga borganimizda ular bizga nikohlanishdan bosh tortdilar, faqat bir muddat bo`lsagina rozi bo`lishdi. Bu holatni Payg`ambar s.a.v. ga bildirishdi. Shunda u kishi bir muddatga izn berdilar. Men bir ayolga uylandim va uning oldida bir kecha qoldim. Ertalab uyg`onsam Payg`ambar s.a.v. rukn va bob orasida tik turgan edilar va aytdilar: “Ey odamlar! Men sizlarga ayollardan foydalanishga ruxsat berdim. Bilib qo`yinglar, Olloh taolo uni qiyomatgacha harom qildi. Agar yoningizda o`sha ayollardan birontasi bor bo`lsa, uni o`z holiga qo`ysin va unga bergan narsangizdan hech nimani olmanglar”. </p>
<p id="i">Shuning uchun, ahli sunnaning to`rt imomi, sahobalar, tobeinlar va ularga ergashganlar sababi qanday bo`lmasin ayollarni mut`a qilib olish qat`iyan harom, deb ittifoq qilishdi.</p>
<p id="i">Rasululloh s.a.v.dan rivoyat qilinadi:</p>
<p id="ia">حرم - أو هدم - المتعة النكاح والطلاق والعدة والميراث</p>
<p id="i">“Mut`a nikohni, taloqni, iddani, merosni harom qildi yoki buzib yubordi”.</p>
<p id="i">Buning ma`nosi shuki, mut`a taloqsiz va ajratishsiz ko`tariladi, unda meros bo`lmaydi. Sababi,  mut`a nikoh hisoblanmaydi. Ayoldan foydalangan kishi er bo`lmaydi, ayol esa xotin bo`lmaydi. </p>
<p id="i">Misrdagi ba`zi guruhlar mut`ani joiz deb, qo`llariga tushgan ayollarni to`g`ri kelgan chodirlarda zo`rlab ketishdi. Qilgan ishlarini o`zlaricha oqlab, biz Olloh yo`lida jihod qilmoqdamiz, deb bong urishdi. Ularning da`vosiga quloq osadigan bo`lsak, avvalo jihod qiluvchi odam musulmon bo`lishligi va u kofirga qarshi kurashishligi shartmi?, deb ulardan so`raymiz. Agar ular gapimizni to`g`ri deb aytsa – baribir gapimizga qo`shilishligi qiyin – jihod shahar ichidagi chodirlarida va odamlarning yo`lini to`sish bilan bo`lmaydi, deb gapni yakunlaymiz. </p>
<p id="i">Barcha xalaf va salafi solihin olimlari ayollarni mut`a qilib olish yoki qanday nomlanmasin vaqti muayyan bo`lsa – IShID tashkiloti o`ziga halol qilgan “jihod nikohi”dek – harom ekanligiga qat`iyan ittifoq qilishgan. Olloh taolo harom qilgan narsani birov o`ziga halol desa, darhaqiqat u kofir bo`ladi va qilayotgan ishi ayni zino bo`ladi. Bunday odamlar Ollohning hududini buzib Ollohga qarshi kurashmoqda. Ularning jihodi, qarshi kurashi Ollohga bo`lib qolaveradi. Olloh esa ularni yaqin orada yakson qilib tashlaydi. </p>
</body>
</html>