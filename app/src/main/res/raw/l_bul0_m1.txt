<p id="title">SALAFIYLARNING SHUBUHOTLARI</p>
<p id="ia"></p>
<p id="i">Qozog`istonda, Ahli sunnaning xanafiy mazhabi olimi Yersin Amire hamda salafiylarning yetakchilaridan biri O`ktam bilan ochiq munozara (disput) bo`lib o`tdi. Salafiylar vakili munozarani bir tomonlama tark etganligi uchun ayrim masalalarda ulardan javob olinmadi. Buni ustiga Qozog`istonlik salafiylarni barcha yetakchilari o`z izdoshlariga ushbu munozarani eshitishni ta`qiqlashdi, chunki, ularning so`ziga ko`ra, bu ularni qalbiga shubha-gumonlarni solishi mumkin ekan. Bular qanday shubhalar ekanligi, ularni nima uchun paydo bo`lishi, salafiylar nimani bekitayotganligi va o`z izdoshlariga haqiqiy aqidalarini nima uchun to`liq ochib bermasliklari to`g`risida Yersin Amire Abu Yusuf munozara yakunlariga bag`ishlangan ma`ruzasida quyidigicha javob berdi:</p>
<p id="i">«Ular “shubha” deydilar. “Shubha” degani nima o`zi? U, Dilmurodning ta`kidlashicha, bunday ochiq munozaralar “shubha”larni tarqatar ekan. “Shubha”, ya`ni gumonlarni xosil qiladigan narsa.</p>
<p id="i">Bu uchrashuvda men bor yo`g`i ular boshqalardan berkitadigan aqidalarini ochib berdim va shubha tug`ilishiga sabab ham qoldirmadim. Men ularning kitoblaridan dalillar keltirdim, qo`shimcha qilib ulardan yana ayrim joylarini keltirmoqchi bo`lganimda, ular “bizga bu kerak emas” deb, bundan bosh tortishdi. Menda xech qanday “shubha”lar yo`q edi, faqatgina ochiq faktlar bor edi xolos.</p>
<p id="i">Uning o`zi axir, shayx Usayminning, inson bilan Alloh o`rtasida o`xshashlik borligi to`g`risidagi so`zlarini keltirdi-ku... Allohning qo`li borligi, huddi odamda qo`l bor bo`lganidek, Allohning oyog`i borligi, huddi odamni oyog`i borligi singari deb ta`kidlash – mana shumi Ahli sunna aqidasi? Nima aqida ekan bu - Yaratuvchi bilan yaratilgan o`rtasida o`xshashlik (tashbix) bor, bu o`xshashlik kichik bo`lib, to`liq o`xshamaydilar, deydigan? Ularda “shubha” uyg`otgan men emas-ku axir! Men faqatgina ularni kitoblarida bor narsani o`qib berdim!</p>
<p id="i">Ibn Taymiya o`zining «Bayan talbiyasal-jaxmiya» kitobida Alloh olti tomondan chegaralangan deb yozgan. Men bu so`zlarni ularga o`qib berdim.</p>
<p id="i">Shuningdek, unda “Allohning og`irligidan Arsh g`irchillaydi” deyilgan. Ushbu kitobda shunday yozilgan. Bu qanday “shubha” bo`ldi? Men ularni aqidalarida bor bo`lgan, ular berkitadigan, ochiq gapirishga qo`rqadigan joylarini ochib berdim xolos va bundan ortiq narsa aytmadim.</p>
<p id="i">Mayli, “shubha” deb aytaverishsin. Lekin ular bu “shabha”ga nima bilan raddiya berdilar? Ular mazkur kitoblarni ochib, aniq sahifasini hammaga ko`rsatib “Bu erda bunday so`zlar yo`q!” deya oladilarmi? Yo`q, ular bunday qila olmaydilar, chunki ularda aynan shunday deyilgan!</p>
<p id="i">Hozirda, o`z aqiydalarini tavsiya qila turib, ular quyidagi ikkita ayyorona taktikani qo`llaydilar.</p>
<p id="i">BIRINChISI – ular: “bu bid`atchilarning aqiydasi” deydilar.</p>
<p id="i">Ular: “ta`vil – bid`atchilarning aqiydasi”, “tafviz – bid`atchilarning aqiydasi” – deydilar </p>
<p id="i">(1. “Ta`vil” – zohiran Allohga jism tavsifini berishi mumkin bo`lgan mutashobix oyat va xadislarni Allohning barkamol sifatlariga mos ravishda tushunish; 2. “Tafviz” – mutashobix oyat va xadislarni ta`vilsiz qabul qilib, ma`nosini Alloh ta`ologa havola qilish – tarjimon izohi.).</p>
<p id="i">Biroq, kim o`zi o`sha bid`atchilar? Axir, “Bid`atchi ibn Bid`atchi” degan ismli odam bo`lmaydi-ku!? Bunday odamni bo`lishi mumkin emas-ku!? Lekin, aqiydani yetkazib bergan va ularni aqiydasi bid`at bo`lgan aniq odamlar bor bo`lsa va bunga ko`ra, bu aqiydaga ergashadiganlar ham bid`atchilar hisoblanadi. Xo`sh, kim ekan bu odamlar?</p>
<p id="i">Agar chuqurroq nazar tashlasak, Abu Xanifa rahimahulloh “Fiqhul akbar”da ular bid`at deb atayotgan narsalarni keltirgan bo`lib chiqadilar. Ushbu narsalarni Imom Tahoviy, Imom Bayhaqiy, imom ibn Hibbon, muhaddislar ichida imom Abu Nuaym aytganlar, bu xaqda Imom Tobariy ham aytganlar.</p>
<p id="i">Misol uchun, ular bilan uchrashuvda men Allohning Arshdan yuqorida ekanligi to`g`risidagi so`zni qabul qilishimni aytdim. Imom Tobariy, yuqorida bo`lishni qaror topish (istiqror) va nimanidir ustida bo`lish emasligini aytganlar. Bu “Uluvamulkin va sultan”, ya`ni moliklik va sultonlikni amalga oshirishni anglatadi. Agar biz “podsho taxtga o`tirdi” deganimizda, unda ikkita ma`no bo`ladi. Birinchisida, uni aynan taxtga chiqib o`tirgani, ikkinchi ma`nosi esa, uni hukmronlikni egallaganligini tushuniladi. Imom Tobariy buni ikkinchi ma`nosida ekanligini aytadilar. Imom Qurtubiy, imom Navaviy, imom ibn Xajar ham xuddi shunday fikrda bo`lganlar.</p>
<p id="i">Ular esa: “bu bid`atchilarning aqiydasi”, deydilar, lekin xech qachon bizga bu aqidani kim yetkazganligini aytmaydilar. Agarda, ular yuragi dov berib: “ibn Hibbon bid`atchi, imom Navaviy bid`atchi, imom Xajar bid`atchi, imom Bayhaqiy bid`atchi, imom Tobariy bid`atchi....” deb aytsalar, odamlar ularga javoban “Ey sen! Sen Ahli sunnani barcha imomlarini bid`atchiga chiqarib tashlading-ku, yana boshqa kimdir qoldimi o`zi?” - deyishgan bo`lardi.</p>
<p id="i">Har qanday odam o`ylanib qolgan bo`lardi va u: “Agar bu odamlar bid`atchi bo`lsalar, unda bid`atchi bo`lmagan odamlarni o`zi bormi?” deb savol bergan bo`lardi. Shuning uchun ular xech qachon ularni ismini aytmaydilar, faqat umumiy qilib “bid`atchi” deyishadi! Shunda, odamlarni ongida, qandaydir begona odamlar bu aqidani tarqatayotganligi va ular bid`atchilar ekanligi to`g`risida fikr shakllanadi.</p>
<p id="i">Shundan so`ng, o`z ma`ruzalarida “Imom ibn Xajar unday dedi...”, “Imom Navaviy bunday dedi....” deydilar. Chunki, xech kim ularni chetlab o`tolmaydi-da! Xech kim bu olimlarni chetlab o`tolmaydi va ularsiz Payg`ambarimiz sollallohu alayhi va sallamga yetib boradigan silsila yo`q! Ular esa, alhamdulillah bizni aqidamizdalar, biz tarqatayotgan aqiydada bo`lganlar. Shu sababli, ular “bid`atchi” deb turib, aynan o`sha “bid`atchi” kim ekanligini aytmaydilar.</p>
<p id="i">Ular nimadir aytsalar, o`z so`zlarini xech qachon kitoblardagi matnlarni keltirib tasdiqlamaydilar. Ular, Imom Moturudiy “Alloh hamma erda” degan yoki shunga o`xshash so`zlarni aytgan deb ta`kidlaganida (ya`ni salafiylar, moturudiylarga va ashariylarga tuhmat qilib: “ular Allohni hamma erda deydilar” deb yolg`on to`qiydilar – tarj.), ularning birortasi tomonidan imomning “At-tavhid” kitoblaridan aniq iqtibos keltirilganini ko`rganmisiz? Yo`q, ular buni keltirolmaydilar. Ular odamlarni aldaydilar!</p>
<p id="i">Ularning IKKINChI siyosati – ular o`z aqiydalarini berkitadilar va uni to`liq ochmaydilar. Men aynan ular berkitadigan joylarini ochib berdim. Siz qachondir Qozog`istonlik qaysidir shayxni: “Ibn Taymiya “olamni boshlanishi mavjud emas” deganda xato qilgan”, deb aytganini eshitganmisiz? Yo`q! Siz bunday so`zni eshitmaysiz! Biroq, men u erda bu xaqida aytdim va Ibn Taymiya “olamning boshlanishi mavjud emas” deganini isbotlab berdim.</p>
<p id="i">Ularni orasida siz shayx Usayminni yuqoridagi so`zlarini keltiradigan odamni ko`rganmisiz? Yoki uning “Arsh bo`shab qoladi” degan so`zinichi? Ushbu so`z Ahli sunna aqidasiga to`g`ri keladimi? Bu Ahli sunna aqiydasi emas! Men O`ktam birodarga: “Sizlar Arshni bo`shab qoladi deysizlar” - deb aytdim. U bunday so`zlarni xech qachon aytmaganman deb javob berdi.</p>
<p id="i">Biroq, bundan oldin uni bir ma`ruzasini eshitgan edim, boshqalarni qo`yib faqat Dilmurod va Nazratullohlarni eshitishni boshlaganlarga qarata: “Sizlar Dilmurod va Nazratullohni eshitib so`fiylarga aylanib qolmang tag`in, to`g`ri fikrlar faqat ulardagina emas va hakazo” deb murojaat qilgan. Qisqasi, uni “Salafiylarga nasihat” degan ma`ruzasi bor.</p>
<p id="i">O`sha erda u: “Ahli sunna aqiydasida “Alloh pastki osmonga tushayotganda Arsh bo`shab qoladimi yoki yo`qmi?” degan masalada bir nechta fikrlar bor. Ahli sunnani ichida “bo`shab qoladi” deydiganlari ham bor, “bo`shab qolmaydi” deydiganlari ham bor” – deb aytgan.</p>
<p id="i">Men unga bu so`zlarini eslatganimda, u “men bu so`zlardan voz kechganman” dedi. O`sha vaqtda, men balki uni bu so`zlardan voz kechganligi haqidagi ma`ruzasini eshitmagan bo`lsam kerak deb o`yladim. Lekin, keyin qidirib ko`rib, uni bu so`zidan qaytganligi to`g`risida aytgan birorta ham ma`ruzasini topa olmadim.</p>
<p id="i">Mayli, biz ularni “Arshni bo`shab qolishi” to`g`risidagi aqiyda Ahli sunna aqiydasi emas deb hisoblaydi ham deylik, lekin shayx Usaymin buni Ahli sunna aqiydasi deb aytadi. Siz ulardan biron biri “shayx Usaymin bu masalada adashgan” deb aytganini eshitganmisiz? Yo`q, ular buni berkitadilar va bunga o`xshash narsalar to`g`risida gapirmaydilar.</p>
<p id="i">Ibn Taymiya rahimahulloh o`zining «Bayan talbiyasal-jaxmiya»da: “Alloh Arshga o`rnashdi, agar Alloh hohlasa chivinning qanotiga ham o`rnashgan bo`lardi”- deb yozadi. U: “agar Alloh hohlasa chivinning qanotiga ham o`rnashgan bo`lardi”, deyapti! Ulardan kimdir ushbu so`zlarni keltirganmi? Yo`q! Ular o`z aqiydalarini berkitadilar va uni to`liq ochmaydilar, chunki, agar odamlarga bu so`zlarni o`qib berishsa, to`g`ri fitratli odamning tabiati buni qabul qila olmaydi.</p>
<p id="i">Shu bois, birinchidan, ular “bid`atchi” deganlarida, ularni kim ekanligini aytmaydilar va ikkinchidan, o`z haqiqiy aqiydalarini to`liq ochmaydilar. Bu uchrashuvlarda ularni bu so`zlarini o`qib berishga harakat qildim, Allohning hohishi bilan ayrim joylarini o`qib berdim, boshqa joylarini ham o`qimoqchi bo`lganimda, bundan bosh tortishdi. Agar bular “shubha” bo`lsa, unda, ushbu kitoblarni ochib, ularda bu so`zlarni yo`q ekanligini isbotlab berishsin.</p>
<p id="i">Agar bu “shubha” bo`lsa, ushbu gumonlarga javob berishsin, haqiqatni “shubha” degan bahona bilan berkitishmasin! Ular bu masalalarni “shubha” degan bahona bilan yopib tashlaydilar, ularga ergashadigan odamlar esa, bu narsalar ularni qalblariga tinchlik bermasa ham, “shubha”, “shubha” deb, bundan ko`zlarini yumadilar. Shunday qilib, ular bundan keyin ham haqiqatni tan olishni hohlamaydilar.</p>
<p id="i">Bu narsalarga nazar solib, bir hikoya esga tushadi. Bir ateist, masjidning oldidan o`ta turib, azon aytilayotganini eshitib qolibdi. Shunda u: “Balki rostdan ham islom haqiqat bo`lsachi? Ehtimol u haqiqiy dindir” deb o`ylabdi va bir muddat turib qolibdi. Keyin, boshini sarak-sarak qilib, yo`lida davom etib: “Yo`q, yo`q! Xudo mavjud emas. Bu fikrlarim shaytonni vasvasasi” – debdi.</p>
<p id="i">Xuddi shuningdek, bular ham endi tafakkur qilishni boshlaydigan bo`lishsa, shu zahoti o`zlarini o`zi haqiqatdan to`sib, “shubha, shubha” deyishni boshlaydilar. Agar ular buni “shubha” ekanligiga ishonchlari komil bo`lsa, mazkur kitoblarni ochishsin va bunday emasligiga dalil keltirsinlar. Biroq, ular buni qila olmaydilar, chunki bularni bari ularning kitoblarida yozilgan».</p>
</body>
</html>