<p id="title"> “NUR” HADISI SAHIHMI ?</p>
<p id="ia">إرشاد العاثر إلى وضع حديث اول ما خلق الله نور نبيك يا جابر</p>
<p id="ia">حسن إبن علي سقاف</p>
<p id="i">AQIDASIDA TOYIB KETGANLARNI “ALLOH YaRATGAN NARSALARNING AVVALGISI SENING NABIYYING NURIDIR EY JOBIR” HADISINING UYDIRMA EKANIGA YO`LLAB QO`YISh</p>
<p id="i">HASAN IBN ALI SAQQOF</p>
<p id="i">O`z kitobida “sizlarga nasihat qildim va lekin nasihatgo`ylarni xushlamassizlar”, degan Allohga maqtovlar bo`lsin! Barcha olamlarga rahmat o`laroq yuborilgan sayyidimiz Muhammad janoblariga o`ziga yarasha salovat va salomlar bo`lsin! Ammo ba`d:</p>
<p id="i">Bas, Jobir ibn Abdullohning hadisi-ki, unda aytilishicha u kishi Rasululloh sollallohu alayhi  va sallamdan, Alloh taolo hamma narsadan oldin nimani yaratganligi haqida so`ragan, Ul zot sollallohu alayhi va sallam esa: “Alloh yaratgan narsalarning eng avvalgisi sening nabiyying nuridir-ki, (Alloh uni) o`z nuridan yaratgan ey Jobir...” , deb javob bergan ekanlar. Xuddi mana shu hadis Nabiy sollallohu alayhi va sallamga yolg`ondan nisbat qilingan uydirmadir.</p>
<p id="i">Ba`zilar u hadis hofiz Abdurrazzoqning asarida rivoyat qilingan deb o`ylashgan. Aslida uning asarida u hadis yo`q. Abdurrazoq unday hadisni rivoyat qilmagan. Shuningdek, boshqa hadis to`plamlarida ham mavjud emas. U hadisning Rasululloh sollallohu alayhi  va sallamga tutashadigan isnodi ham ma`lum emas. Va holbuki dinimizda isnod o`zining alohida o`rniga ega omildir. Agar isnod bo`lmaganda har-kim hoxlaganini gapiravergan bo`lardi. Balki bu hadis mutaqaddimin olimlarimizning birortasidan ham naql qilinmagan. Shunisi oydinki, bu hadisni to`qib chiqargan shaxs hijriy to`qqizinchi asrda yashab o`tgan. Mutaaxxir olimlardan hech kim o`sha shaxsning Rasululloh sollallohu alayhi  va sallamga ulanadigan isnodi borligini biror joyda qaydlagan ham emas. </p>
<p id="i">Va lekin ba`zi mutaaxxirlar bu hadisni mashoyixlardan hofiz Abdurrazzoqqa nisbat qilishib juda ko`p zikr qilishgan. Ammo uning asarida bu rivoyat mavjud emas. Unga nisbat berganlar xato qilishgan, noto`g`ri o`ylashgan. Masalan: al-Ajluniy “Kashf ul-xafo”da o`shanday keltirgan. Biroq, bunga umuman e`tibor yo`q. Zero bu badohatan aniq ravshandir, shuningdek, soha mutaxasislari--hadisshunoslarning orasida ham muqarrardir.</p>
<p id="i">Masalan biror hadisni Buxoriyga nisbat qilsak, yoki qaysidir bir muallif o`z asarida u kishiga nisbat qilsa, aytaylik ahli tahqiqlardan imom Navaviy o`z asarida biror hadisni Buxoriyga mansub demoqda. Biroq, o`sha hadis Buxoriydan topilmadi yoki, so`zi mo`tabar boshqa olim bu hadis Buxoriy to`plamida yo`q desa, endi u rivoyatni “bu hadisdir”, yoki uni “Buxoriy rivoyat qilgan” deyilmaydi-ku! Ayniqsa, boshqa sunan to`plamlarida ham uchramasa... Shunday ekani ma`lum bo`lgach, birovning “Buxoriy yoki boshqa roviy rivoyat qilgan”, deb aytgan gapini hech qanday qiymati ham vazni ham qolmaydi! Nimagaki uning “Buxoriy yoki boshqa roviy rivoyat qilgan”, deb aytgan gapi anglashilmovchilik natijasida aytib yuborilgan xato gap bo`lib chiqadi. Shunday ekan, qaysi bir rivoyatniki shu tariqa mavzu` ekani oydinlashgach “bu sahih hadis, uni Navaviy “Buxoriy rivoyat qilgan”, deb aytgan”—deb oyoq tirab turib olish xunuk taassub va qaysarlikdan boshqasi emas.</p>
<p id="i">Bulardan kelib chiqib aytamizki shayx al-Ajluniyning “Kashf ul-xafo..” asaridagi  “اول ما خلق الله نور نبيك يا جابر” hadisi haqida: “buni Abdurrazzoq rivoyat qilgan”—deb aytgan gapining hech qiymati yo`q, unga suyanib ham bo`lmaydi. Nimagaki u Abdurrazzoqning asarida mavjud emas ekan! Bundan oydinlashadiki shayx al-Ajluniy yo xato qilgan, yo noto`g`ri yozib yuborgan. U kishi ham inson, xatodan xoli emas.</p>
<p id="i">Endi, al-Ajluniyga ergashib o`z so`zida taassub qilib turib olganlarni nima deyish mumkin?! Holbuki u rivoyat Abdurrazzoqning to`plamidan topilmay turgan bo`lsa... Demak bundan kelib chiqib, shuningdek, hadisshunoslarning muhaqqiqlariga tayanib aytadigan bo`lsak, yuqoridagi hadisni o`z shayxi tanlagani va u bilan o`zi iddao qilib turgan aqidasiga dalil qilish mutlaqo noto`g`ridir! Shoirning ushbu misrasi xuddi o`shalarga aytilgandek:</p>
<p id="ia"> “نطق الكتاب و انت تنطق بالهوي * فهوي الهوي بك في المهاوي المتلفة” </p>
<p id="i">ya`ni:  “Qur`on o`z so`zini aytib turganida sen havoyingga tayanib gapirmoqdasan va holbuki havoying seni halokat chohiga uloqtirgay!”. Endi, o`sha hadis Abdurrazzoqning asarida topilmagach, uning “pirim shu hadisni tan olgan”, degan gapi aqlan va shar`an hujjat bo`ladimi?!</p>
<p id="i">Ma`lumotlardan shu aniqlanadiki: shayx al-Ajluniy yuqoridagi hadisning darajasini tahqiq qilmagan yoki, Abdurrazzoqqa sahvan nisbat qilib yuborgan yoki, asrdoshlaridan mumkin oldingilardan kimningdir so`ziga tayanib shunday yozgan ehtimoli ham yo`q emas. Abdurrazzoqning hadis to`plami bugungi kunda juda ko`p nusxalarda bor. O`zlari aniq bilmagan narsalarni o`rganishdan jirkanib turganlar marhamat, o`sha hadisni topib bersinlar.</p>
<p id="i"><strong>TANBEH</strong></p>
<p id="i">Hadisshunoslar ichida shu narsa ma`lum va muqarrar-ki, kitoblarda sanadidan ajratib zikr qilingan hadislar uchrab turadi. Masalan, qissago`ylarning va hatto ba`zi faqihlarning kitoblarida shunday holatlar kuzatiladi va holbuki ularning sanadi mutlaqo noma`lum, shuningdek, uni salaflar ham qabul qilmagan, hadis to`plamlarida ham uchramaydi, bunday hadislar hadisshunoslarning qarori bo`yicha mavzu`dir. Muallif unday hadisni asarida keltirgani bilan uning qiymati yo`q, agarchi u imom ul-haramayn yoki masalan imom G`azzoliy bo`lganda ham.</p>
<p id="i">Bas, nuri muhammadiyning avvaliyati haqida aytilgan hadis, agarcha uni al-Ajluniymi, az-Zarqoniymi yoki boshqalar zikr qilgan bo`lsa ham, yuqoridagi asoslarga ko`ra e`tiborsiz bo`lib chiqadi. Zero, uning sanadi ham yo`q, Abdurrazzoqning kitobida ham, boshqa to`plamlarda ham keltirilmagan.</p>
<p id="i"><strong>EChIM</strong></p>
<p id="i">Bu fanda so`zlariga suyansa bo`lar darajada yetuk mutaxasis olimlardan bir qanchasi o`sha hadisning to`qima ekaniga hujjat ham keltirib berganlar:</p>
<p id="i">1-	Hofiz Jaloluddin as-Suyutiy. U kishi “al-Haviy lilfatava” 1/325 da shunday degan: “Bu hadisning arzigulik isnodi mavjud emas”. Ya`ni, bu hadis Rasululloh sollallohu alayhi  va sallamga yolg`ondan nisbat qilingan uydirmadir. Bu hadisni u kishidan hech kim naql qilgan emas. Imom as-Suyutiyning hadisshunoslikda nechog`li keng bilimga ekani ma`lum va mashhurdirki, u kishi o`n minglab hadislarni hifz qilgan.</p>
<p id="ia"> “و ليس يصح في الأذهان شيء * إذا احتاج النهار إلي دليل”</p>
<p id="i">ya`ni, kunning yorug`ligiga dalil kerak bo`lganda, zehnda biror sog`lom fikr bo`lmas ekan.</p>
<p id="i">2-	Al-Hofiz ash-Sharif Ahmad G`imoriy al-Hasaniy. Bu kishi o`zining “al-Mug`iyr `ala al-ahodiys il-mavzu`a fil-jami` assag`ir” nomli asarining 6-sahifasida yuqoridagi hadisning uydirma ekanini ta`kidlagan. Xohlovchilar kitobga murojaat qilsin.</p>
<p id="i">3-	O`sha olimlardan yana biri bizning ustozimiz, alloma, muhaddis va usuliy olim mantiqiy va naqliy ilmlar bilimdoni sayyid Abdulloh Siddiq ham bir qancha kitoblarida u hadisning mavzu`ligini yoritib o`tgan. Jumladan “Odam alayhissalom” nomli kitobining avvalida, shuningdek, “Sabiylut tavfiq” nomli kitobida.
U kishi “Odam alayhissalom” nomli asarida shunday yozadi:
</p>
<p id="i">“اول ما خلق الله نور نبيك يا جابر” hadisini siyar va mavlidi nabaviy haqida kitob yozgan olimlardan bir qanchasi zikr qilishgan va uni Abdurrazoqning to`plami va Bayhaqiyning “Daloil”iga oid deb aytishgan. Bu noto`g`ri nisbat bo`lib u hadis ikki asarda ham topilmaydi. Imom suyutiy “al-Hoviy”da bu hadisning suyanishga yaroqli isnodi yo`q, deb shuni ham qo`shimcha qilgan-ki, bu hadis mavzu`dir! </p>
<p id="i">Men bu gaplarga Muhyiddin ibn Arabiyning “Talqiyx ul-azhon va miftohu ma`rifat il-inson”  nomli kitobida voqif bo`lganman. U uzun va noto`g`ri hadisdirki uni o`qigan odam botil ekaniga ishonch hosil qiladi. Shuningdek yana, “كنت نورا بين يدي ربي قبل ان يخلق آدم بأربعة عشر الف عام”   (Men Odam yaratilishidan o`n to`rt ming yil oldin nur edim) deyilgan hadis ham mavzu`dir.</p>
<p id="i">4-	O`sha hadisning to`qima ekani va uni Abdurrazzoqning asarida mavjud emasligini aniqlagan olimlardan biri shayx Muhammad ibn Abdulqodir ash-Shinqitiy al-Madaniydir. Ukishining shu mavzuga atalgan alohida bir risolasi bo`lib, u quiydagicha nomlangan: “Tanbeh ul-hazaq `ala butloni ma sho`a bayn al-anam min hadisi nur il-mansub limusannafi Abdurrazzoq” (Bilimdonlarni odamlar orasida keng tarqab ketgan, Abdurrazzoqning asariga mansub nur hadisining botil ekani haqida ogohlantirib qo`yish). Bu kitob ham chop qilingan bo`lib topish qiyin emas.</p>
<p id="i"><strong>ShUNI YaXShI BILING-KI, BU HADISNING MATNI HAM MUNKARDIR</strong></p>
<p id="i">Bu hadisning matnida Alloh taoloning haqiqati nur, ziyo ekani haqida ochiqcha iddao bor. Alloh zolimlarning iddaosidan pokdir. Alloh taoloni nur deb e`tiqod qilishlik mutlaqo xato va botil fikrdir. Chunki Alloh taolo nur ham yorug`lik ham emas. To`g`ri, uning ismlari ichida Nur sifati ham bor. Biroq, bu degani hidoyat qiluvchi yoki yorituvchi zot degan ma`nodadir. Zotan bu haqda katta muhaqqiqlar ta`kidlab o`tishgan. Masalan Bayhaqiy “al-E`tiqod” asarida. Bas shunday ekan, nur surasidagi “Alloh yer-osmonning nuridir” degan oyatning ma`nosi—er va osmon aholisini imon nuriga hidoyat qiluvchi yoki, yer-u osmonni yorituvchi zot—demakdir. Negaki, Alloh taolo yer-u osmonda keng tarqalgan nur, yoki undan bir parcha bo`lishi aqlga to`g`ri kelmas puch aqidadir. Zotan oyati karimalarda ta`kidlanganidek Alloh taoloning aslo o`xshashi yo`q, U bemisl yagona zotdir. Yoruqlik ma`nosida ko`zda tutilgan “nur” bu—Alloh tomondan yaratilgan bir mavjudotdir. Chunki Alloh taoloning o`zi An`om surasining avvalida shunday xabar qiladi: <strong>“Osmonlaru yerni yaratgan, zulmatlaru nurni taratgan Allohga hamd bo`lsin. So`ngra kufr keltirganlar o`z Robbilariga (o`zgalarni) tenglashtiradilar”.</strong>(<span id="manba">An`om // 1</span>)</p>
<p id="i">Keyin yana diqqat qilinsa, o`sha Jobir hadisining matnidan Rasululloh sollallohu alayhi va sallamning Alloh taoladan bir parcha (juz) ekani kelib chiqadi. Negaki, Ul zotning nuri Allohning nuridan olingan bo`lib, uning bir qismi hisoblanadi. Bundan mantiqiy xulosa oladigan bo`lsak, dahshatli buzuq aqida hosil bo`ladi. Ya`ni, Allohning zotida parchalanish, bo`linishlik kabi maxluqotlariga xos xususiyatlarni isbot qilish. Bu esa xuddi “uchlik” aqidasi kabi, bo`lishi mumkin bo`lmagan amri mahol narsalardir. Shuningdek, bu puch aqida ayrim johillar o`qib yuradigan, ibn Javziyga mansub “Mavlid ul-arus” kitobidagi bitiklarni ham quvvatlab qo`yadi. U kitobda shunday keltirilgan: “Alloh taolo Muhammad sollallohu alayhi va sallamni yaratishni istagan vaqtida O`z yuzi nuridan bir parchani oldi-da, unga: “Muhammadga aylan” dedi. Bas, u Muhammad bo`ldi”. Bu gapdan Islom aqidasi yiroq va bezordir! Chunki, bu aslida kufriy “uchlik” aqidasi ta`sirida shakllanib qolgan buzuq fikrdir! </p>
<p id="i">Shuningdek, bundan oydinlashadiki “bu hadisni fazoil bobida olsa bo`laveradi”—deb yurganlarning fikri ham qo`pol xatodir! Chunki hadislarni qabul qilish va tark etish masalasida fazoil va Allohning zotiga aloqador mavzularga doir bo`lishining farqi yo`qdir! Fazoil bobida Islom aqidasiga zid bo`lmagan, shartlarga mos hadislargina olinishi mumkin, aksincha bo`lsa undan yaxshi natija ko`zlanganiga qaralmaydi, balki tark qilinadi!</p>
<p id="i">Bu ayni shu masalaga taalluqli ma`lumotlarning Allohning izni bilan tayyorlangan kichik muxtasari bo`lib, shu mavzuda xotirga kelishi mumkin bo`lgan muammolarga yechim bo`ladi, deb umid qilamiz.</p>
<p id="i">Aqlli inson haqiqatni anglashi bilan, oldingi xato fikridan darhol voz kechib haqqa tobe bo`lishi kerak. Biz endi shunday deymiz: Rasululloh sollallohu alayhi va sallam nurdir! Biroq bu yorug`lik, ma`nosida emas. Balki, hidoyatga boshlovchi, haqqa yetaklovchi degan ma`nodadir! Bu aqidamizning isboti Qur`onda yetarlicha bo`lib, Jobir hadisi bilan hujjat qilishga aslo ehtiyojimiz yo`q! Alloh taolo aytadi:</p>
<p id="ia"> يَا أَهْلَ الْكِتَابِ قَدْ جَاءكُمْ رَسُولُنَا يُبَيِّنُ لَكُمْ كَثِيراً مِّمَّا كُنتُمْ تُخْفُونَ مِنَ الْكِتَابِ وَيَعْفُو عَن كَثِيرٍ قَدْ جَاءكُم مِّنَ اللّهِ نُورٌ وَكِتَابٌ مُّبِينٌ </p>
<p id="i">Ey ahli kitoblar! Batahqiq, sizlarga Rasulimiz keldi. U sizga kitobdan berkitib yurgan ko`pgina narsalaringizni ochiqcha bayon qilib beradi. Ko`pginasini esa avf qiladi. Batahqiq, sizlarga Allohdan nur va oydin Kitob keldi. (<span id="manba">(Moida / 15</span>). Alloh doimo haqni gapiradi va to`g`ri yo`lga boshlaydi!</p>
</body>
</html>