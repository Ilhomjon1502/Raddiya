<p id="title">ИБН ТАЙМИЯ (Р.Ҳ.) ЎЛИКЛАР ЭШИТАДИ, ДЕГАН</p>
<p id="i">Ваҳҳобийлар ўлган одам, яъни маййит эшитмайди, дейдилар. Эшитиш ҳақидаги ҳадисларни эса мустасно, деб биладилар. Ҳолбуки, уларнинг маънавий раҳнамолари Ибн Таймия (р.ҳ.) ўликлар мутлақо тирикларнинг овозларини эшитади, деб билган.</p>
<p id="i">Ваҳҳобийларнинг уламоларидан Муҳаммад Солиҳ Мунажжид фатволари тўпламида “Ўликлар тирикларнинг гапларидан бирортасини эшитмайди. Бу гап ҳақ ва тўғри!”, деган  (<span id="manba">(“Фатовойи Мунажид”, 10547-саволга жавоб ва “Фатовойи Ислом”, 1/288</span>).</p>
<p id="i">Ваҳҳобийлардан Абдулазиз ар-Рожиҳий “Турли масалаларга фойдали жавоблар” асарида қабрдаги маййит дўстлари гапирган гапларни эшитадими, деган саволга асл қоида ва масала ўликлар эшитмайди, деб жавоб берган.(<span id="manba">(“Ажвиба муфида ъан асъила адида”, 1/49</span>) У шу ерда ўликлар эшитиши ҳақида келган ҳадиси шарифларни мустасно, деб даъво қилади ва ўлик эшитади, деган гапнинг далил йўқ, дейди.</p>
<p id="i">Ваҳҳобийларнинг энг машҳур фатво тўпламларидан бири “Фатово нурун ъала-д-дарб”нинг бир неча ўринларида ўликлар эшитмайди, деб қайд қилинади. Жумладан, “Маййитга (калимаи тавҳидни айтиб) талқин қилишнинг воқеъликда фойдаси йўқ, чунки, маййит эшитмайди”, дейилган. (<span id="manba">(“Фатово нурун ъала-д-дарб”, 196/8</span>).</p>
<p id="i">Энди, Ибн Таймия (р.ҳ.) ўзининг “Фатовойи кубро”сида мазкур масалага жавоб бериб қуйидагиларни ёзади (<span id="manba">Тақийуддин ибн Таймия. ал-Фатово ал-кубро. 3-жилд. – Байрут: Дор ал-кутуб ал-илмия, 1987. – Б. 60-63</span>):</p>
<p id="i">“<strong><em>Сўралди</em></strong>: Маййит зиёрат қилувчисининг гапини эшитадими? Унинг ўзини кўра оладими? Бу вақтда руҳи жасадига қайтариладими? ...</p>
<p id="i"><strong><em>Жавоб:</em></strong> Алҳамдулиллоҳи рабби-л-ъаламийн! Ҳа, маййит мутлақо эшитади. Чунончи, икки саҳиҳ тўпламда (Бухорий ва Муслим) Пайғамбр алайҳиссаломдан собит бўлишича, ул зоти шариф айтганлар: “Ундан орқага қайтаётганларида уларнинг калиш тақиллашини маййит эшитади”. Пайғамбар алайҳиссаломдан яна келган: “Ул зоти шариф Бадрд ўлганлар олдидн уч март кетиб, яна қайтиб келдилар-да, бунай дедилар: “Эй, Абу Жаҳл ибн Ҳишом! Эй, Умайя ибн Халаф! Эй, Утба ибн Рабиъа!  Эй, Шайба ибн Рабиъа! Роббингиз сизга ваъда қилган нарсани ҳақлигини топдингизми? Бас, албатта мен роббим менга ваъд қилган нарсани топдим”. Буни Умар разийаллоҳу анҳу эшитиб, бундай деди: “Эй, Расулуллоҳ! Қандай эшитадилар ва қандай жавоб берадилар? Ахир, улар ўлимтик бўлиб қолганлар-ку!”. Шунда Расулуллоҳ соллаллоҳу алайҳи васаллам дедилар: “Нафсим яди қудратида бўлган зотга қасамки, улардан кўра сен айтганларимни эшитгувчироқ эмассан. Лекин, улар жавоб беришга қодир бўлолмайдилар”. Сўнг, Расулуллоҳ соллаллоҳу алайҳи васаллам саҳобларга буюриб, Бадр майдонида кетдилар. Шунингдек, икки саҳиҳда Абдуллоҳ ибн Умар (р.а.)дн келганки, албатта Пайғамбар соллаллоҳу алайҳи васаллам Бадр майдонида туриб, “Роббингиз сизга ваъда қилган нарсани ҳақлигини топдингизми?”, деганлар ва “Албатта улар ҳозир айтганимни эшитаяптилар”, деганлар.</p>
<p id="i">Икки саҳиҳда бир неча марта қайд қилинганки, Расулуллоҳ соллаллоҳу алайҳи васаллам қабр аҳлига салом беришга буюрганлар ва деганлар: “Мўъмин-мусулмонлардан иборат диёр аҳли! Сизларга салом бўлсин. Албатта бизлар, Худо хоҳласа, сизларга эргашувчимиз. Биздан олдингиларни, сизларни ва кейингиларни Аллоҳ раҳмат қилсин. Аллоҳдан бизлар учун, сизлар учун саломатлик сўраймиз. Эй, Аллоҳ! Бизларни уларнинг ажридан маҳрум қилма, улардан кейин бизларни хол қўйма, бизларни ва уларни мағфират қил!”, деб дуо қилинглар!”. Бу эса уларга хитобдир. Эшитган кимсагагина хитоб қилинади.</p>
<p id="i">Ибн Абдулбарр (р.ҳ.) ривоят қиладики, Пайғамбар соллаллоҳу алайҳи васаллам бундай деганлар: “Қайсидир кимса бирор кимсанинг қабри ёнидан ўтса, дунёда уни танийдиган бўлса, шунда унга салом берса, ўша маййитга Аллоҳ руҳини қайтаради, ҳатто унининг саломига у алик олади”.</p>
<p id="i">Суннатлар тўпламларида (Насоий, Термизий, Абу Довуд, Ибн Можа) келганки, “Менга жумъа куни ва жумъа кечаси саловотни кўп айтинг! Чунки, саловотларингиз менга тақдим қилинади”. Шунда саҳобалар: “Эй, Расулуллоҳ! Сизга бизнинг саловотларимиз қандай тақдим қилинади? Чириб, тупроқ бўлиб кетган бўлсангиз?” дейишди. Шунда, ул зоти шариф дедилар: “Албатта Аллоҳ таоло ерга пайғамбарларнинг гўштларини ейишни ҳаром қилди”. “Сунан” тўпламларида яна келган: “Албатта Аллоҳ менинг қабримга бир фариштани вакил қилиб қўяди. У менинг умматларимнинг саломини менга етказиб туради”.</p>
<p id="i">Бу ва бунга ўхшаш далиллар маййит тирикнинг гапини мутлақо эшитишини аён қилади. Бу эшитиш доимий бўлишини вожиб қилмайди. Балки, бир ҳолатда эшитишини билдиради. Худди тирикка тақдим қилингани каби. Чунки, тирик хитоб қилган кимсанинг хитобини аҳёнда эшитади, бирор сабаб чиқиб қолса, эшитмай қолаверади.</p>
<p id="i">Бу эшитув идрокли эшитувдир, унга бирор жазо чиқарилмайди. Яна бу эшитув Аллоҳ таолонинг “Албатта сен ўликларга эшиттира олмайсан”, (Намл, 80) деган гапига тескари эмас. Чунки, бу ердаги мақсад қабрлар ва бўйсиниш маъносидаги эшитувдир. Албатта Аллоҳ таоло кофирни маййитга ўхшатган. У даъват қилган кимсага жавоб бермайди. Чунки, у овозни эшитган, маънони эса тушунмайдиган ҳайвон кабидир. Маййит эса гапни эшитади ва маъносини ҳам тушунади, фақат у чақирувчига жавоб қайтара олмайди, буюрган ва қайтарган нарсасига бўйсина олмайди. Амр ва наҳийдан фойдалана олмайди. Кофир ҳам амр ва наҳийдан фойдалана олмайди, гарчи хитобни эшитса ҳам, маънони тушунса ҳам. Чунончи, Аллоҳ таоло деган: <strong>“Агар Аллоҳ уларда бирор яхшиликни билганида, албатта эшиттирар эди”</strong> (<span id="manba">Анфол, 23</span>).</p>
<p id="i">Маййитнинг кўришига келсак, бу борада Ойша (р.а.) ва бошқаларнинг ривоятлари мавжуд.</p>
<p id="i"><strong>Фасл.</strong> “Бу вақтда маййитнинг руҳи баданига қайтариладими?” деган сўровчининг гапига келсак, бу вақтда руҳи ҳадисда келганидек албатта баданга қайтарилади. Бошқа вақтда ҳам қайтрилади. Мўъминларнинг арвоҳлари Насоий, Молик, Шофиъий ва бошқалар ривоят қилган ҳадисда келганидек жаннатдадирлар: “Мўъминнинг руҳи қуш бўлиб, жаннатда осилиб туради. то Аллоҳ уни қайта тирилтирадиган куни жсадига қайтарилгунча”. Бошқа лафзда: “Сўнгра, аршда осилган қандилларга жойлаштирилади”, дейилган. Шу билан бирга, Аллоҳ хоҳлаган вақтда баданга қайтарилади. Бу фаришта тушгани, ерга ёруғлик энгани, ухлаб ётган одамнинг уйғониши каби бир лаҳзада юз беради.</p>
<p id="i">Бу борада бир қанча мисоллар келган. Албатта арвоҳлар қабрлари атрофида юрурлар. Мужоҳид (р.ҳ.) айтди: “Руҳлар мййит дафн қилинган кундан бошлаб етти кунгача қабрлари атрофида бўладилар, ундан ажралмайдилар”. Бу аҳёнда бўлади. Молик ибн Анас (р.а.) айтган: “Менга етиб келишича, арвоҳлар қўйиб юборилгандир. Хоҳлаган жойига кетурлар”. Аллоҳ билгувчироқ!”.</p>
</body>
</html>