<p id="title">АЛЛОМА ЗОҲИД КАВСАРИЙ ИБН ТАЙМИЯ ҲАҚИДА</p>
<p id="i">Имом Кавсарий (р.а.) имом Субкий (р.а.)га мансуб “Ас-сайфус сақийл фир радди ъала ибн Зафил” рисоласига ёзган муқаддимасида бугунги кун салафийларининг раҳнамоси ибн Таймия (р.а.) ҳақида қуйидаги фикрини баён қилади:</p>
<p id="i">Адашган (ҳашавий) ровийларнинг фитналари асрлар оша узлуксиз тарзда Аллоҳнинг ғазаби ва ақллиларни “аҳмоқ”қа чиқарилишига сабаб бўлиб келди. Улар билан ғоявий, илмий кураш олиб бориш бирорта ҳам ақлли инсоннинг ҳаёлига келмас эди. Бу ҳолат еттинчи асрнинг охирларида, Дамашқда машҳур Ҳарроний (ибн Таймия)нинг пайдо бўлишигача давом этди. У бутун борлиғини шу аҳмоқ ҳашавийлар (Ҳашавий—ҳадисларнинг асл маъноси, кўзланган мақсадига эътибор бермайдиган балки, асосий эътиборларини фақат ривоят қилишга қаратувчи адашган тоифа)нинг мазҳабига даъват қилишга бағишлади. У китоблардан адашиб қолиши мумкин бўлган нозик нукталарни кўрсатиб берадиган устозсиз, ўз тушунчаси бўйича ақл ва нақлни жамлаб, ўз фикрларини оммага намойиш қилди.</p>
<p id="i">Фаол, ривожланган ақл ва саҳиҳ нақллар бирлашиб ҳаракат қилганида аҳмоқларнинг сафсатасидан ҳимояланишга муҳтож бўлмасди. Лекин, ақл собий (юлузга топинувчи)нинг ақли бўлса, нақл гўдакнинг нақли бўлса, уларнинг биргаликдаги ҳаракати ҳам ҳимояга муҳтож бўларкан...</p>
<p id="i">Илм ва ривоят орасини жамлашга қодир бўлмаган қанча-қанча одамлар у (ибн Таймия)нинг уйдирмаларига алданиб адашиб кетишди. Ҳали, у ва унинг улфатларига қиёмат кунида ҳавас қилиб бўлмас жой ҳам бор. Ким унинг ҳаётини ўрганса, ҳаёти фақат фитналар билан тўлиб тошганига амин бўлади. Динда адашмаган, ақлини ишлатганлар ҳеч қачон унинг изидан юрмайди.</p>
<p id="i">Аллоҳга макон, оғирлик, ҳаракат ва жиҳатни исбот қилувчи нақлий ёки ақлий бирор саҳиҳ ҳужжат қаердан ҳам топиларди?! (асло топилмайди! Ибн Таймия эса Аллоҳга шу ноқис сифатларни исбот қиларди).</p>
<p id="i">Уни яхши билмасдан мақтаб олқишлашга шошилганлар унинг атрофидан аста-аста тарқала бошладилар. Биттама-битта уни ёлғизлата бошладилар. (<span id="manba">Баъзи мутаахиринлар томондан уни мақтаганлари ҳам бўлган. Улар ҳам аслида ибн Таймия айтган залолат гаплардан бехабарлиги, китобларидаги бидъатларни кўрмагани сабабидан мақтаганлар. Улар ичида айримлари: “у тавба қилдирилгач, бузуқ ақидасини буткул тарк этган”—деб ўйлаган ва мақтовида давом этаверганлар. Ҳақиқатда эса бунақанги мақтовларга асос йўқ. Унинг айтган гаплари китобларида, олдимизда турибди. Уни фақат адашганларгина қувватлайди. Аллоҳдан офият сўраб қоламиз.</span>)</p>
<p id="i">У билан бирга фақат жоҳил тақлидчилардан иборат ҳашавийлар қолди холос. Кимки агар, “у билан асрдош олимлар унга ҳасад қилганидан, ҳаммалари унинг қаршисида жам бўлиб олганлар”—деб ўйласа, у аввал ибн Таймиянинг эътиқод ва амалиётдаги жирканч, шоз (аномал) одатларини ўрганиб чиқсин. Ва бошқалар ҳақида нотўғри ўйлашдан аввал ўзининг ақлини нотўғри ўйлаётганини билиб қўйсин!</p>
<p id="i">У доим кетма-кет тавба қилдирилар, у зиндондан бу зиндонга узлуксиз кўчирилиб юрарди...</p>
<p id="i"><strong><em>Аллома Зоҳид Кавсарий. “Ас-сайфус сақийл фир радди ъала ибн Зафил”нинг муқаддимаси. 6-7 бетлар</em></strong></p>
</body>
</html>