<p id="title">NAZR</p>
<p id="i">Alloh taolodan boshqaga atab nazr qilish haromdir. U har qanday maxluq bo`lsin, insonmi, jinmi, o`likmi, tirikmi, farishtami, bud-sanammi, nima bo`lishidan qat`iy nazar hammasi birdek botil va haromdir, deb ahli ilmlar bir ovozdan ijmo` qilganlar.</p>
<p id="i">Nazr—bu kishi o`z zimmasiga biron muboh, savobli amalni vojib qilib olishiga aytiladi. Masalan: “Alloh uchun faloncha so`m sadaqa qilishni o`zimga vojib qildim”, deganga o`xshash.</p>
<p id="i">“Durar ul-hukkam”da shunday keltiriladi: shuni yaxshi bilingki, aksar avom xalq tomondan o`liklarga atalgan nazrlar, shuningdek avliyolarning qabrlariga atalgan dirham, sham va yog`larki, o`sha avliyolarga yaqin bo`lish uchun taqarruban atalardi, bularning barchasi ijmo`an botildir. Agar uni faqirlarga sarflash ko`zlanmagan bo`lsa harom hamdir. Bu ishlar ayniqsa shu asrlarda avjiga chiqib, odamlarning juda ko`pi unga mubtalo bo`lishdi. Alloma Qosim “Durar ul-bihar” asarida bu mavzuni keng yoritgan. Imom Muhammad aytar edilar: “Agar avom xalqning hammasi mening qullarim bo`lganida, ularning barini ozod qilib, qutulardim. Nimagaki, ular hidoyatga ergashmaydi, doim tentirab adashib yurishadi”.</p>
<p id="i">Shayx ibn Obidin bu iboralarni sharhlar ekan shunday deydi: “Taqorruban” degan qovliga misollar: “Ey sayyidim, agar yo`qolgan narsam topilsa, yoki dardimga shifo topsam, yoki hojatim ravo bo`lsa sizga faloncha dirham atadim” va hokazo iboralar.Bu ishning botil ekaniga sabablar:</p>
<p id="i">bu (Allohga emas balki) maxluqqa atalgan nazrdir. Maxluqqa nazr atash ibodat sifatida baholangani uchun joiz bo`lmaydi;</p>
<p id="i">Bu yerda nazrni atalayotgan shaxs mayyitdir. Mayyit esa biron ish qilishga qodir emas; Agar shu so`zida nazr atovchi shaxs Allohdan tashqari o`likning o`zi ham tasarruf qilishga qodir, deb e`tiqod qilsa, bu aqiydasi kufrdir; Lekin, “Ey Alloh, agar yo`qolgan narsamni qaytarsang, yo dardimga shifo bersang faqirlarga taom tarqataman”, deb nazr qilsa buning hech karohiyati yo`q.(<span id="manba">Rodd ul-muxtor. Ro`za kitobi. 3/j. 427/b</span>)</p>
</body>
</html>