<p id="title">HIZB UT-TAHRIR HAQIDA HAQIQAT</p>
<p id="i">Alloh taolo Qur`oni karimda: <strong>“(Ey ummati Muhammad,) odamlar uchun chiqarilgan millatlarning eng yaxshisi bo`ldingiz. Zero siz yaxshi amallarga buyurasiz, yomon amallardan qaytarasiz va Allohga imon keltirasiz”,</strong> - deya marhamat qiladi.(<span id="manba">Oli Imron surasi, 110-oyat</span>) Shunday ekan, o`zini musulmon deb bilgan har bir kishiga odamlarni ezgulik va ahillik, tinchlik va farovonlikka chaqirish, ularni razolat va qabohatdan ogoh etish, jaholatning payini qirqish birinchi galdagi imon burchi, ayni damda eng muhim insoniylik vazifasidir. Ushbu risolani o`qib, qabih niyatli kimsalardan ogoh bo`lganingiz holda, yaqin do`stingizni ham yovuzlik tuzog`idan asrashingiz unga yaxshilik istaganingizdir.</p>
<p id="i">Ekstremistik g`oyalar tarixiga bir nazar</p>
<p id="i">11 sentyabr voqealariga qadar G`arb siyosiy doiralari va ommaviy axborot vositalari butun e`tiborni “terrorga qarshi kurash”ga qaratardilar. Biroq terrorizm okeanda suzib yurgan aysbergning suv ustidagi bir qismigina ekani, kuch ishlatish radikal guruhlar tomonidan demokratik siyosiy rejimlarga qarshi olib boradigan g`oyalar kurashidagi oddiygina vositaligini kech anglab yetdilar. Terrorizmga qarshi kurashda diniy ekstremistik guruhlarning g`oyaviy asoslarini puxta anglagan holda harakat qilish maqsadga erishishning eng to`g`ri yo`lidir. O`z nomini islom bilan bog`laydigan radikal guruhlar dunyo tajribasi uchun yangi hodisa emas. Ibn Taymiya (<span id="manba">XIII asr</span>), Ibn Vahhob  (<span id="manba">XVIII asr</span>), Hasan al-Banno (<span id="manba">1906-1949 yy.</span>) va Sayid Qutb (<span id="manba">1906-1965 yy.</span>) g`oyalarini bugungi kundagi ekstremistik toifalar o`zlari uchun asosiy manba deb biladilar.</p>
<p id="i">Misrning Qohira shahrida tug`ilgan Qutb bugungi kunning eng radikal vakili sanaladi. U Turk xalifaligi tugatilgandan 4 yil keyin asos solingan “Musulmon birodarlar” (<span id="manba">“Al-ixvon al-muslimun”</span>) tashkilotining g`oyaviy rahnamolaridan biridir. E`tiborli jihati, bugungi kundagi o`z nomini islom bilan bog`laydigan barcha radikal-ekstremistik tashkilotlar turk xalifaligi tugatilganidan so`ng paydo bo`la boshladi. Jumladan, tugatilgan xalifalikni qayta tiklashni o`z oldiga asosiy maqsad qilgan “Hizbut-tahrir” ham. Ana shunday mutaassib g`oya tarafdorlaridan biri Sayid Qutb butun insoniyatni jar yoqasida deb hisoblar, mavjud tuzumlar esa odamzotni bu halokatdan qutqarishga qodir emas, faqat islomgina kishilarni “zo`ravon siyosiy rejimlar”ga qarshi chiqishga majbur qila olishi mumkin deb bilardi. U odamlarni siyosiy hokimiyatni ag`darishga, musulmon bo`lmagan mamlakatlarga qarshi jihod qilishga chaqirar, mazkur vazifani amalga oshirish har bir mo`min uchun majburiyat deb uqtirardi.</p>
<p id="i">Misr prezidenti Jamol Abdulnosirga qarshi suiqasd uyushtirishda ayblanib jazolanishidan avval Qutb inqilob orqali hokimiyatni qo`lga kiritishni qonuniylashtirgan radikal salafiylik g`oyalarini keng targ`ib qildi. Qutbning o`limi avval uning g`oyalari bilan kelishmaganlarni ham asta-sekin o`z tarafdorlari safiga qo`shdi. Gap shundaki, 1967 yilda Isroilning Yaqin Sharqdagi harbiy harakatlardagi g`alabasi, Iordan daryosining g`arbiy sohili, G`azo sektori va Jolan tepaliklarining Isroil tomonidan egallanishi, Sinay yarim orolining vaqtinchalik ishg`ol etilishi arab-musulmonlarning ayanchli mag`lubiyati alamini olishni istovchi radikal kayfiyatdagi Qutb g`oyalarini qo`llab-quvvatlovchilar safini kengaytirib yubordi. Misrlik Muhammad Abdussalom Faraj (<span id="manba">1954-1982</span>) Qutb g`oyalarini yangi bosqichga olib chiqqan shaxsdir. U Qutbdan farqli ravishda: “Ayb kuchsiz musulmon jamiyatlarida emas, balki “kufr hokimiyatlari va qonunlarida”, - deb hisobladi. Faraj 1977 yilda nashr etilgan “Unutilgan majburiyat” nomli asarida har bir musulmonni yer yuzida xalifalik o`rnatish uchun “jihod” qilishga undadi. U hokimiyatni qo`lga olish uchun maxfiy guruhlar tashkil qilib, ularni mamlakatning mudofaa va harbiy bo`linmalari hamda boshqaruvning asosiy strukturalariga joylashtirishni rejalashtirdi.</p>
<p id="i">Mutaassiblar uyasi: "Hizbut-tahrir al-islomiy” (<span id="manba">“Islom ozodlik partiyasi”</span>) ning paydo bo`lishi Hizbut-tahrir al-islomiy 1953 yilda Sharqiy Quddusga qarashli Bayt ul-maqdis shaharchasida Taqiuddin al-Nabahoniy al-Falastiniy tomonidan tashkil etildi. Nabahoniy 1909 yilda Hayfada tug`ildi. Misrdagi Al-Azhar va Dor al-ulum universitetlarida tahsil oldi. Livan va Falastindagi sudlarda sudya bo`lib faoliyat yuritdi. So`ng Iordaniyadagi Ummon Islom universitetida dars berdi. Nabahoniy vaqt o`tishi bilan musulmon jamiyatining qoloqligini ularning mustamlakachi davlatlarga qaramligida deb hisoblay boshladi. Uning zamondoshlari esa, aksincha, muammo musulmon mamlakatlari mustaqillikni qo`lga kiritishlari va iqtisodiy salohiyatlarini yaxshilashlari bilan hal bo`ladi deb o`ylardi. Nabahoniy odamlarni kufrda aybladi. Uning nazdida kishilar turli ideologik xilma-xillikka berilib ketgan va asl islomiy g`oyalardan chekkada edi. 1950yilda u “Arab risolasi” nomli asarini nashr ettirdi. Mazkur kitobda Nabahoniy avvalboshi arab mamlakatlarida, so`ng arab bo`lmagan yurtlarda islom davlatini tuzish g`oyasini ilgari surdi. O`z maqsadiga erishish uchun esa “Hizbut-tahrir” tashkilotiga asos soldi. Nabahoniyning siyosiy va diniy qarashlari 1928 yilda asos solingan “Musulmon birodarlar” tashkilotiga a`zoligi davrida shakllangandi. Keyinchalik, u “Musulmon birodarlar” g`oyalarini o`ta sodda va g`arb mafkurasiga ta`sirchan deb hisoblab mazkur tashkilot safidan chiqdi. “Musulmon birodarlar” tashkiloti g`oyalaridan o`zining radikalligi bilan ajralib turuvchi «Hizbut-tahrir» mafkurasi tez orada “Musulmon birodarlar”ning mutaassib vakillarini o`ziga jalb etib, ularni yangi tashkilotning faol a`zolariga aylantirdi. Nabahoniy g`arb tcivilizatciyasi bilan islomni bir-biriga mutlaqo teskari bo`lgan tushunchalar deb qabul qildi. Uning fikricha, kapitalizm va sotcializm musulmonlar ustidan hukmronlik qilish maqsadida o`ylab topilgan tuzumlar bo`lib, ayniqsa, kapitalizm islom davlatini qurish yo`lidagi eng katta to`siq edi. «Hizbut-tahrir»ning g`oyaviy asoschilari qatorida Falastin ozodlik tashkilotining rahnamolaridan Xolid Hasan, Islomiy jihod tashkilotining ma`naviy yetakchisi Shayx Asad Tamimiylarni keltirish mumkin. Nabahoniy 1979 yilda vafot etdi. Uning o`rnini boshqa bir falastinlik Abu Yusuf Abdulqadim Zallum egalladi. Zallum o`zining “Xalifalik qanday qilib tugatilgan” deb nomlangan kitobida mafkuraviy ta`sirlardan go`yoki zararlangan islomni “tozalash” g`oyasini ilgari surdi. Shuningdek, ushbu kitobda musulmon jamiyatlarining siyosiy va g`oyaviy parokandaligiga xalifalik boshqaruvining tugallanishi sabab etib ko`rsatilgan. Zallum 2003 yil 26 aprelda og`ir betobligi tufayli vafot etdi. Zallumdan so`ng “Hizbut-tahrir” yetakchiligini Ata ibn Halil Abu Rushto qo`lga oldi. U o`z faoliyatini Buyuk Britaniyadan turib olib boradi. Tahlilchilarning fikriga ko`ra, Abu Rushto rahbarligidan e`tiboran “Hizbut-tahrir” faoliyati qo`poruvchilik va zo`ravonlikka yana ham ko`proq tayana boshladi. 2003 yilda «Hizbut-tahrir»ning boshqaruv tuzilmasi – qiyodat o`z a`zolariga Iroqdagi harbiy harakatlarni qo`llab-quvvatlagan davlatlarning diplomatik vakolatxonalari va muhim ma`muriy binolarini nishonga olish haqida ko`rsatma berdi. Qayd etish lozimki, “Hizbut-tahrir” dunyo jamoatchiligi, xususan, g`arb siyosiy doiralari ko`z o`ngida kuch ishlatish va terrorni rad etuvchi, faqatgina g`oyaviy asosda faoliyat ko`rsatuvchi “beozor” tashkilot sifatida namoyon bo`lardi. 2001 yilning 11 sentyabr voqealari ana shunday xom xayolga borganlarning ko`zini moshdek ochib qo`ydi. Vahshiyona harakatlari uchun jabrdiyda mamlakatlardan quvilgan mazkur tashkilot ming afsuski, Yevropa mamlakatlari va okeanorti hududiga o`rmalab kirib, mustahkam joylashib olishga ulgurgan edi. Vaholanki, ushbu voqealardan anchayin avval O`zbekiston Respublikasi Prezidenti nufuzli anjumanlarning minbarlaridan turib, insoniyatning tinchlik va farovonlik, ezgulik va taraqqiyot singari oliyjanob maqsadlariga mutlaqo zid bo`lgan, nafaqat “Hizbut-tahrir”, balki har qanday ekstremistik kayfiyatdagi tashkilotlarning faoliyatini qoralagan, dunyo jamoatchiligini ularga qarshi birlashishga chaqirgan edi.</p>
<p id="i">Hizbut-tahrirning g`oyaviy qarashlari</p>
<p id="i">“Hizbut-tahrir” o`zining razil harakatlarini oqlash uchun islom dini ta`limotini buzib talqin etuvchi ekstremistik siyosiy tashkilotdir. Hokimiyat masalasidagi qarashlari uchun «Hizbut-tahrir» demokratiya va islomni bir-biriga zid ikki xil tushuncha sifatida talqin qiladi. «Hizbut-tahrir»ning qarashicha: “hokimiyat faqat Allohga tegishli bo`lib, odamlar bu borada Unga qaramdirlar”. Xalifa tomonidan shariat asosida boshqarilmagan har qanday jamiyat go`yoki johiliyatda yashagan bo`lib, odamlar tomonidan joriy etilgan boshqaruv shakllari, shu jumladan, demokratik siyosiy rejim ham kufr tuzumi deb talqin etiladi. Shu asosda “Hizbut-tahrir” musulmon ummatini demokratik davlatlarga qarshi jihod qilishga chaqiradi. Hizb g`oyalari asosan o`zi harakat qilayotgan davlatning ichki siyosatini qoralash, davlat rahbarlarini kufrda ayblab, ularga qarshi asossiz bo`htonlar tarqatish, odamlarda mamlakatdagi iqtisodiy-ijtimoiy siyosatga nisbatan norozilik kayfiyatini uyg`otish orqali o`z tarafdorlari safini kengaytirishga qaratilgan. “Hizbut-tahrir” yangi a`zolarni tanlashda alohida ishlab chiqilgan uslublarga tayangan holda ish ko`radi. Bunda e`tibor asosan ilmli, kishilarni o`z ortidan ergashtirish qobiliyatiga ega shaxslar, yoshlar va jinoiy qilmishi uchun jazo o`tayotganlarning yaqin qarindoshlariga qaratiladi. Albatta, bu borada nomzodning fikrlashi, dunyo qarashi, o`z davlati olib borayotgan siyosatga bo`lgan munosabati ham inobatga olinadi. 1980 yillarga kelib hizb a`zolari tashkilotning Nabahoniycha ta`limotidan qoniqmay qo`ydilar. Ularning nazdida, “Hizbut-tahrir” qarashlarini yangilash, o`z g`oyalariga qo`shilmaganlarga qarshi kurashning ashaddiy uslublaridan foydalanish lozim edi. Shu maqsadda 1989 yil 22 iyun kuni AQShning Missuri shtatida partiya “Hizbut-tahrirning yangilanish yo`li” strategiyasini e`lon qildi.</p>
<p id="i">Hizbut-tahrirning “Al-Vay” nashri 2001 yil iyun sonida o`zini-o`zi o`ldirish amaliyotini yoqlab fatvo berildi.</p>
<p id="i">Jinoiy faoliyat bosqichlari yoxud Hizbut-tahrir “taktikasi”</p>
<p id="i">“Hizbut-tahrir” o`z faoliyatini quyidagi ierarxik shaklda olib boradi: Birinchi bosqich: tasqif (tushuntirish) – bunda hizb g`oyalari a`zolikka qabul qilinishi mumkin bo`lgan istiqbolli shaxslarga targ`ib etiladi. Nomzodga partiyaning maqsad va vazifalari yakka tartibda tushuntiriladi. Ro`yxushlik bildirganlarga maxsus o`quvlar tashkil etiladi. Birinchi bosqich hizbiyning “tayyor bo`lishi”ga qarab 6 oydan 3 yilgacha davom etishi mumkin.</p>
<p id="i">Ikkinchi bosqich: tafoul(birgalikda harakat qilish) – ushbu bosqichda musulmon ummatiga o`z hayotini to`laligicha islom asosida qurishi va shu taxlit “oyoqqa turishi” uchun g`oyaviy ishlov beriladi. Birinchi bosqichda faqatgina alohida shaxslar bilan ishlangan bo`lsa, ikkinchi bosqichda esa musulmon jamiyati to`laligicha “Hizbut-tahrir”ning inqilob rejasini amalga oshirish yo`lida safarbar etiladi. Mazkur bosqichda “Hizbut-tahrir” a`zolari xalq bilan amaldagi hukumat o`rtasida kelishmovchiliklar keltirib chiqarish uchun yangi halqalar tashkil etadi. O`z maqsadlariga erishish yo`lida davlat organlari va harbiy qismlarga joylashish uchun hizbiylarga alkogol iste`mol qilishga ham ruxsat beriladi. Bunda ular “Nima qilayotganing muhim emas, nimaga e`tiqod qilayotganing ahamiyatli”, deya ishontiriladi.</p>
<p id="i">Uchinchi bosqich: inqilob – ikkinchi bosqich yakuniga yetgach, shariatga suyangan xalifalik boshqaruvidagi davlat qurish vaqti kelgan deb hisoblanadi va navbatdagi, yakuniy bosqichni amalga oshirishga kirishiladi. Dastlavvalh.izbchilar inqilobni 13 yilda amalga oshirishni va`da qilgan edi. 13 yil o`tgach,Nabahoniy hozirgi sharoitda bunday qisqa vaqt ichida inqilobni amalga oshirib bo`lmaydi, deya to`ntarish sanasini yana 40 yilga cho`zdirdi. Va`da qilingan muddat o`tganidan keyin esa tashkilot rahnamolari: “Hizbut-tahrir inqilobga erishish yo`lida tinimsiz harakat qilmoqda. Alloh inqilobni qachon iroda qilsa, o`sha vaqtda sodir bo`ladi”,- deya javob berib qo`ya qolishdi.</p>
<p id="i">Hizbut-tahrirdan ajralib chiqqan oqimlar “Hizbut-tahrir”dan ajralib chiqqan ekstremistik oqimlar o`zining yanada agressivligi bilan ajralib turadi. Bo`linishning asosiy sababi, “Hizbut-tahrir” o`z oldiga qo`ygan hokimiyatni ag`darish rejasining muvaffaqiyatsizligi bilan izohlanadi. Yangi oqim harakat dasturida o`z mintaqasi xususiyatlarini yanada aniqroq ifoda etishni qayd etish darkor. Bugungi kunda “Hizbut-tahrir”dan ajralib chiqqan oqimlar: “Hizbut-tahrir” a`zolari antisemitizm g`oyalarini yoyib, tinch aholini jihodga chorlamoqda.</p>
<p id="i">1) Falastin islomiy jihod tashkiloti (1958 y.) – hizbning sobiq a`zosi bo`lgan Asad Bayud Tamimiy ushbu tashkilotning g`oyaviy rahnamosi sanaladi. U 1998 yilda Ummon shahrida vafot etgan.</p>
<p id="i">2) Al-Muhojirun (1996 y.) – hizbning sobiq a`zosi Umar Bakriy tomonidan asos solingan ashaddiy mutaassib tashkilot. 2004 yil 8 oktyabrda tashkilot o`z faoliyatini yakunlaganini e`lon qilgan.</p>
<p id="i">3) Akromiylar (1996 y. qayta shakllantirilgan) hizbning sobiq a`zosi Akrom Yo`ldoshev tomonidan Andijon viloyatida tashkil etilgan ekstremistik tashkilot.</p>
<p id="i">4) Hizb un-Nusra (1999 y.) O`z faoliyatini maxfiy tarzda olib boradi. A`zolari asosan ekstremistik tashkilotlardagi faoliyati uchun jazoni o`tab chiqqan shaxslardan iborat. Ular hizbut-tahrirning “Islom nizomi” kitobi asosida 6 oylik tayyorgarlikdan o`tadilar. Qayd etish lozimki, tashkilot faoliyati dunyoning ko`plab mamlakatlarida ta`qiqlangan. Jumladan, Misr, Liviya, Suriya singari arab-musulmon davlatlarida “Hizbut-tahrir” konstitutcion tuzumni kuch ishlatish yo`li bilan bir necha bor ag`darishga uringan. “Hizbut-tahrir” 2003 yilda Rossiya Federatciyasida terrorchilik tashkiloti deb e`lon qilingan. Biroq ushbu mamlakat hududida “Hizbut-tahrir”ning sovuniga kir yuvmagan, uni kuch ishlatishni qo`llamaydigan - yuvvosh tashkilot deb biluvchi ayrim shaxslarninghali-hanuz uchrayotgani achinarli hol, albatta. Jumladan, Rossiya islom qo`mitasi raisi Haydar Jamol “Hizbut-tahrir” go`yoki Rossiyada beozor tashkilot bo`lgani, O`zbekiston hukumati bilan Rossiya Federatciyasi o`rtasidagi strategik sheriklik munosabatlari yaxshilanib borgani va ikki do`st mamlakat o`rtasida jinoyatchilarni ushlab berish amaliyotining yo`lga qo`yilishi oqibatida “Hizbut-tahrir” ekstremizm yo`lini tanlashga majbur bo`lganini ta`kidlaydi. 2010 yilning dekabr oyida Moskva shahridagi to`miryo`l ko`prigini portlatishni rejalashtirgan “Hizbut-tahrir” a`zolarining ushlanishi, ulardan ta`qiqlangan diniy adabiyotlar bilan birga portlovchi moddalarning ham qo`lga olinishi ushbu da`volarning nechog`lik soxta va asossiz ekanini yana bir karra tasdiqlaydi.</p>
<p id="i">Cirli tuzilma</p>
<p id="i">“Hizbut-tahrir” g`oyaviy jihatdan puxta o`ylangan va aniq ishlangan tuzilmaga ega. Ushbu tuzilma yangi a`zolarning tadrijiy o`sishi, hizbiylarning darajalari, tashkilotning ra.bariy bo`linmalari, shuningdek, bosh.aruvni shakllantirish uslublarini o`zida aks ettiradi. Tashkilot tepasida amir turadi. Amirdan quyida 3 ta maxfiy bo`linma faoliyat ko`rsatadi: ma`muriy bo`lim, majburlov bo`limi (mazolim) va amir tayinlashga mas`ul bo`lim. Amir va ma`muriy bo`lim qiyodatni shakllantirish uchun ko`zga ko`ringan, munosib hizbiylarni birgalikda tanlab oladi. Qiyodat “Hizbut-tahrir” faoliyatining barcha yo`nalishlarini boshqaradi, nazorat va tahlil qiladi. Qiyodat tashkilot qoidalariga o`zgartish kiritish, tartibni buzgan oddiy hizbiylarga nisbatan qat`iy choralar belgilash huquqiga ega. O`z navbatida, qiyodatning dunyoda sodir bo`layotgan voqea-hodisalardan xabardor etuvchi axborot va g`oyaviy bo`limlari mavjud. Undan quyida mintaqa rahbari hisoblangan mo`tamad turadi. Mo`tamad tashkilot faoliyatining muayyan hudud bo`yicha mas`ulidir. Mo`tamad qo`l ostida bir-biridan mustaqil bo`lgan 3 ta alohida guruh ish olib boradi. Birinchi guruh tashkilotning moliyaviy masalalari, ikkinchi guruh ma`lumot to`plash va tegishli adabiyotlarni nashr etish ishlari bilan shug`ullanadi. Uchinchisi esa amir tomonidan kunlari belgilanadigan hududiy bo`lim yig`ilishlaridir.Keyingi darajadagi shaxs muayyan mamlakat yetakchisi bo`lgan mas`ul hisoblanadi. Mas`ul o`z hududida yangi a`zo va xayrixohlarni orttirish maqsadida “Hizbut-tahrir”ning “da`vo”lari yozilgan varaqalar tarqatish usulidan foydalanadi. Mas`ul o`z yordamchisiga ega bo`lib, u shahar va qishloq miqyosida faoliyat yuritadigan va ayni shu hududning rahbari hisoblangan naqib bilan hamkorlikda ishlaydi. Naqibdan quyida mahalliy bo`limlar mavjud. Ular tashkilotning muhim topshiriqlarini o`z vaqtida va a`lo darajada ado etish uchun odatda shahar yoki qishloqning markazida joylashtiriladi. Naqibning yordamchisi noib deb ataladi. Noib har biri yangi hizbiyni tayyorlashga masul bo`lgan 4 ta mushrifdan iborat mahalliy bo`linma bilan hamkorlikda ish olib boradi. Mushrif 5-7 ta xalqani boshqaradi. Har bir xalqa 3-7 ta hizbiydan tashkil topadi. Xalqalarda tashkilot kitoblari asosida darslar o`tiladi. Darslar haftada bir marotaba ishdan, o`qishdan keyin maxfiylikni saqlash mumkin bo`lgan a`zolardan birining uyida yo boshqa “bexavotir” joyda o`tkaziladi.Halqalar o`zaro aloqa qilmaydi. Halqa a`zolari bir-birlarining haqiqiy ismlarini bilmaydilar. Hizbiy o`z sherigini boshqa nom bilan chaqiradi. Agar halqada o`qiyotgan hizbiy o`z mushrifining faoliyatidan norozi bo`lsa, xat yozib mushrifdan yuqori turuvchi bo`g`inga yetkazishni so`raydi. U esa o`z navbatida muammoni tegishli tartibda hal etishga ko`mak beradi. Mushrif haftada bir marotaba mahalliy bo`limga xalqadagi o`qish jarayoni haqida umumiy va har bir a`zosining o`zlashtirishi to`g`risida alohida ma`lumot beradi. Hizbga qo`shiladigan yangi a`zo “maxsus tayyorgarlik”dan o`tganidan so`ng tashkilotning g`oyalariga og`ishmay amal qilish, har bir topshiriqni so`zsiz ado etish, bor kuch-g`ayratini partiya maqsadlarini ro`yobga chiqarish yo`lida sarf etishga qasam ichadi.</p>
<p id="i">Ko`zni kattaroq oching</p>
<p id="i">“Hizbut-tahrir” islomning dushmani. Partiya ilgari surgan g`oya va maqsadlar na Qur`oni karim, na sunnat va na boshqa shar`iy manbaga to`g`ri kelsa, qaytaga begunoh kishilarning yostig`ini quritish, islom nomidan asossiz da`vo va chiqishlar qilish orqali jahon jamoatchiligi ongida muqaddas islom haqida noto`g`ri tushuncha va tasavvurlar hosil bo`lishiga, salkam 2 milliardlik (2009 yil hisobiga ko`ra 1,571,198,000 musulmon) dunyo musulmonlarining yomonotliq bo`lishiga sabab bo`lmoqda. Ushbu so`zlar mubolag`adek tuyulishi mumkin. Biroq okeanorti, Yevropa musulmonlari hayotiga teranroq nazar soling-a. Har kuni u yoki bu shaklda aynan e`tiqodi sabab turli kamsitishlarga uchrayotgan, g`arb kishisi musulmon kim deganda terrorchi, qoloq deb javob berayotgan bir paytda, ushbu ayanchli hodisaga “Hizbut-tahrir” singari ekstremistik, terrorchi tashkilotlarning o`z jirkanch harakatlarini ezgulik va tinchlik dini bo`lgan islom nomidan amalga oshirayotgani sabab bo`lmayaptimikan, degan haqli savol tug`iladi. Birgina misol, 2010 yilda A.Shda islomga nisbatan jamoatchilik fikri o`rganilganda respondentlarning 35 foizi islom boshqa dinlarga nisbatan ko`proq zo`ravonlikka targ`ib etadi degan xato xulosaga kelgan. Bu raqamlar terrorchilik tashkilotlari go`yoki dinga xizmat qilishdek sharafli ishni amalga oshirayotganlarini da`vo qilsalarda, aslida islomga qarshi .arakat qilayotganlarining yaqqol isbotidir. Binobarin, Alloh taolo Qur`oni karimda marhamat qilganidek: <strong>“Ularga: «Er yuzida buzg`unchilik qilmanglar», deyilsa, «Biz isloh qiluvchilarmiz», deydilar. Ogoh bo`lingizkim, ular albatta buzg`unchilardir, lekin o`zlari buni sezmaydilar”.</strong> (<span id="manba">Baqara surasi, 11-12-oyatlar</span>)</p>
<p id="i">Shunday ekan, buzg`unchilardan ogoh bo`ling!</p>
</body>
</html>