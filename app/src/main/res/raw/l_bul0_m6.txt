<p id="title">AHLI SUNNANING QADIMGI OLIMLARI – ZAMONAMIZDAGI VAHHOBIY-MUSHABBIHALARNING USTOZI BO`LMISH USAYMINGA QARSHI</p>
<p id="i"><em>Bismillahir rohmanir rohiym.</em></p>
<p id="i">Qadimgi zamonlardan beri bid`atchilar tomonidan Islom ta`limotiga kiritishni maqsad qilingan eng katta adashuvlardan biri, Alloh taoloning barkamol sifatlarini maxluqotlarning sifatlariga o`xshatish (tashbih)  va Allohning jismi va jismoniy tana a`zolari bor ekanligi (tajsim) to`g`risidagi aqiydadir. Bu aqiydaga ergashganlarni, Ahli sunna va jamoatning qadimgi olimlari tomonidan “mushabbiha” (tashbih qiluvchilar) va “mujassima” (tajsim qiluvchilar) nomlari bilan atalgan. </p>
<p id="i">Mazkur bid`atchi firqalarning zamonamizdagi davomchilari – hammamizga yaxshi ma`lum bo`lgan vahhobiylik (salafiylik) firqasidir. Ular Qur`on va sunnatda kelgan, sifatlarga dalolat qiluvchi mutashobeh (ma`nosi ishtibohli) so`zlarni zohiriy ma`nosida olish kerak ekanligiga e`tiqod qiladilar.</p>
<p id="i">Vahhobiylarni zamonamiz mushabbihalari va mujassimalari deb atalsa, buni tan olmaydilar va o`zlarinigina Ahli sunna val jamoa deb hisoblaydilar. Ular o`z navbatida, Alloh taoloning maxluqotlarning barcha aybu nuqsonlaridan pok deb hisoblovchi Ahli sunna val jamoaning 4 mo`tabar fiqhiy mazhablariga ergashgan, ash`ariy va moturudiy aqiyda mazhabidagi musulmonlarni “muattila” (sifatlarni rad etuvchilar), jahmiya (yo`q bo`lib ketgan, ayrim kufr ta`limotlari bo`lgan qadimgi firqa), “quburitlar” (qabrga sig`inuvchilar) yoki mushrik so`fiylar deb haqorat qiladilar.</p>
<p id="i">Shu sababli, vahhobiylarning aslida qanday e`tiqodda ekanliklari haqida ishonch xosil qilish uchun, ular o`zlarining eng katta olimlaridan deb hisoblaydigan Usayminning (1929-2001) kitoblari va fatvolarida Allohning sifatlarini odamlarning sifatlari qisman o`xshashi (tashbih) va Uning jismi bor ekanligi (tajsim) to`g`risida ochiq- oydin aytgan so`zlarini va boshqa mavzulardagi fatvolarini ko`rib chiqamiz va  ularning har biriga Ahli sunna val jamoaning qadimgi ulamolarining so`zlari asosida baho beramiz, inshaAlloh. Bizning “qadimgi ulamolar” deganimizga e`tibor bering, biz keltirmoqchi bo`lgan va Usayminning ta`limoti ahli sunnat va jamoatdan mutlaqo boshqa ekanligini isbotlash maqsadida zikr qilinadigan iqtiboslarning barchasi Usaymin va vahhobiylik zuhuridan oldin o`tgan haq ulamolarning kitoblaridan olingandir.</p>
<p id="title">TAShBIH - MUShABBIHA</p>
<p id="i">Usaymin o`zining “Sharh al-Qavoid al-musla” kitobida aytadi:</p>
<p id="ia">وكان الأولى في التعبير أن يقال المماثلة بدلاً من المشابهة وذلك لعدة أسباب :
الأول أن لفظ المماثلة هو اللفظ الذي عبرالله به ، فإنك لا تجد في القرآن أن لله تعالى نفى المشابهة ، وإنما نفى المماثلة ؛ وذلك لأن المماثلة هي التي تقتضى المساواة
</p>
<p id="i">“Ifoda qilishlikda “mushobaha” (tashbih – qisman o`xshashlik)ning o`rniga “mumosala” (tamsil - to`liq o`xshashlik) deyish yaxshiroq bo`lar edi. Bunga bir necha sabablar bor:</p>
<p id="i">Birinchidan, “mumosala” lafzini Allohning O`zi ifoda qilgan. Albatta sen Qur`onda Alloh “mushobaha”ni nafiy (inkor) qilganligini topa olmaysan. U “mumosala”ni nafiy qilgandir. Chunki,  aynan “mumosala”dan tenglik (ma`nosi) kelib chiqadi”. (<span id="manba">Usaymin, “Sharh al-Qavoid al-musla”, 66-bet</span>).</p>
<p id="i">Usaymin ushbu fikrlarini qariyb barcha kitoblarida davom qildirgan. Biz ularni keltirib o`tirmadik.</p>
<p id="i">Ko`rib turganimizdek, yuqoridagi iqtibosda Usaymin Alloh taoloni maxluqotlarga qisman o`xshashi (tashbih)ni isbot etish uchun ochiqdan-ochiq “tashbih” “mushobaha” so`zlarini ishlatib, ushbu tushuncha Allohga nisbatan maqbul ekanligini va faqat “tamsil” (Allohni maxluqotlarga to`liq o`xshashi)ni inkor etilishi mumkinligini  ta`kidlamoqda. Biroq, Rasululloh sollallohu alayhi va sallamdan boshlab, hozirgi kunga qadar, Ahli sunna ulamolari Allohga nisbatan tamsilni ham va tashbihni ham butkul inkor qilib kelganlar. Allohga nisbatan tamsil va tashbihni inkor etilishi, salafi-solihlarning aqiydasi bo`lib, ushbu masalada Ahli sunna ulamolari tomonidan ijmo` qilingandir. Mushabbiha aqiydasida ekanligini ochiq tan olayotgan Usaymin va unga ergashgan vahhobiylarning tasavvurida esa, Alloh odamlarga qisman o`xshashdir.</p>
<p id="i">Ahli sunnaning buyuk imomi, mujtahid, Imom Abu Hanifa  rahimahulloh aytadilar:</p>
<p id="ia">قال الإمام المجتهد أبو حنيفة النعمان بن ثابت رضي الله عنه "والله تعالى يُرى في الآخرة، ويراه المؤمنون وهم في الجنة بأعين رؤوسهم بلا تشبيه ولا كميّة، ولا يكون بينه وبين خلقه مسافة". ذكره في الفقه الاكبر، انظر شرح الفقه الاكبر لملا علي القاري "ص/ 136- 137"</p>
<p id="i">“Alloh taolo oxiratda ko`rinadi. Mo`minlar Uni jannatda o`z ko`zlari bilan tashbihsiz (maxluqotlarning birorta ham sifatiga o`xshatmagan holda), kayfiyatsiz (biror holatsiz), ko`ruvchi bilan Uning o`rtasida masofa bo`lmagan holda ko`rurlar”. (<span id="manba">Imom Abu Xanifa, “Fiqh ul-Akbar”; Mulla Aliy al-Qori, “Sharh Fiqh ul-Akbar”</span>).</p>
<p id="i">Hanafiy mazhabining imomlaridan bo`lmish, Imom Abu Ja`far at-Tahoviy rahimahulloh aytadilar:</p>
<p id="ia">وَمَنْ لَمْ يَتَوَقَّ النَّفْيَ وَالتَّشْبِيهَ زَلَّ وَلَمْ يُصِبِ التَّنْزِيهَ، فَإِنَّ رَبَّنَا جَلَّ وَعَلَا مَوْصُوفٌ بِصِفَاتِ الْوَحْدَانِيَّةِ، مَنْعُوتٌ بِنُعُوتِ الْفَرْدَانِيَّةِ، لَيْسَ فِي مَعْنَاهُ أَحَدٌ مِنَ الْبَرِيَّةِ.</p>
<p id="i">“Kim (Allohning sifatlarini) inkor qilishdan va tashbih (maxluqotlarga o`xshatish)dan saqlanmasa, yo`ldan toyadi va (Allohni noloyiq sifatlardan) poklashga erisha olmaydi. Chunki, Robbimiz jalla va alo vahdoniyat sifatlari ila sifatlangandir, yagonalik vasfi ili vasflangandir. Xaloyiqdan hech biri U Zotning ma`nosida emasdir”. (<span id="manba">At-Tahoviy, "Aqida at-Tahoviya"</span>).</p>
<p id="i">Molikiy mazhabining olimi, Imom Abu Ishoq ash-Shotibiy (vaf. 790/1388) rahimahulloh aytadilar:</p>
<p id="ia">والمشبه يدعي أنه المثبت لذات الباري وصفاته ، لأن نفي التشبيه عنده نفي محض</p>
<p id="i">“Mushabbih (Allohni maxluqotga o`xshatuvchi)ning da`vo qilishicha, u Boriyning Zoti va sifatlarini isbot qiluvchi emish. Uning fikricha, tashbihni inkor etish, (Uning zoti va sifatlarini) to`liq inkor etish bilan barobardir”. (<span id="manba">Abu Ishoq ash-Shotibiy, “al-I`tisom”</span>).</p>
<p id="i">Shofe`iy mazhabining olimi, Hofiz Imoduddin Ibn Kasiyr (1301-1373) rahimahulloh “A`rof” surasining 54-oyatining tafsirida aytadilar: </p>
<p id="ia">فَلِلنَّاسِ فِي هَذَا الْمَقَام مَقَالَات كَثِيرَة جِدًّا لَيْسَ هَذَا مَوْضِع بَسْطهَا وَإِنَّمَا نَسْلك فِي هَذَا الْمَقَام مَذْهَب السَّلَف الصَّالِح مَالِك وَالْأَوْزَاعِيّ وَالثَّوْرِيّ وَاللَّيْث بْن سَعْد وَالشَّافِعِيّ وَأَحْمَد وَإِسْحَاق بْن رَاهْوَيْهِ وَغَيْرهمْ مِنْ أَئِمَّة الْمُسْلِمِينَ قَدِيمًا وَحَدِيثًا وَهُوَ إِمْرَارهَا كَمَا جَاءَتْ مِنْ غَيْر تَكْيِيف وَلَا تَشْبِيه وَلَا تَعْطِيل وَالظَّاهِر الْمُتَبَادِر إِلَى أَذْهَان الْمُشَبِّهِينَ مَنْفِيّ عَنْ اللَّه فَإِنَّ اللَّه لَا يُشْبِههُ شَيْء مِنْ خَلْقه</p>
<p id="i">“Odamlar orasida ushbu masala yuzasidan juda ko`plab fikrlar bo`lib, ularni ushbu yerda keltirishga hojat yo`q deb hisoblayman. Biz bu masalada salafi-solihlar mazhabi bo`lmish Imom Molik, Avzo`iy, Savriy, Lays ibn Sa`d, Shofe`iy, Ahmad, Ishoq ibn Rahavayh va musulmonlarning qadimgi va hozirgi boshqa imomlarning yo`llariga ergashamiz.  Bu esa, ushbu oyatlarni qanday kelgan bo`lsa shunday holda, kayfiyatsiz, tashbihsiz (laa tashbih), ta`tilsiz (ularni inkor qilmasdan) qabul qilishdir. Mushabbihalarning tasavvuriga keladigan ularning zohiriy ma`nosi, Alloh taolodan nafiy (inkor) qilinadi. Albatta, Alloh O`z maxluqotlarining xech qaysisiga o`xshamaydi (laa yushbihu). (<span id="manba">Ibn Kasiyr, “Tafsir al-Qur`anul Aziym”, A`rof surasi, 54-oyat</span>).</p>
<p id="i">Shofe`iy mazhabining mujtahid ulamolaridan bo`lmish Imom Abu Muzaffar al-Isfaroyiniy (vaf. 471/1078) aytadilar:</p>
<p id="ia">هم الأصل في التشبيه، وكل من قال قولا في دولة الإسلام بشيء من التشبيه فقد نسج على منوالهم</p>
<p id="i">“Ular (yahudiylar) tashbihning asosidadirlar. Islom davlatida bunga o`xshash so`zni – tashbihdan biror narsani aytganlarning barchasi, albatta, bunda ularning izidan ergashgandir”  (<span id="manba">al-Isfaroyiniy, “at-Tabsir fi-d-din”, 90-bet</span>).</p>
<p id="i">Hanbaliy mazhabining buyuk imomlaridan bo`lmish Imom Abul Faraj Ibn Al-Javziy (1114-1201) rahimahulloh (Ibn Taymiyaning shogirdi Ibn Qoyyim Javziya bilan adashtirilmasin. Imom ibn Javziy ulardan 200 yil oldin yashaganlar) o`zlarining “Daf` shubah at-tashbih” (“O`xshatish shubhalarini daf qilish”) nomli kitoblarini (kitob nomidan ham uning mushabbihalarga qarshi yozilganini anglash mumkin), hanbaliylarning ichiga kirib olgan mushabbiha va mujassimalarning botil aqiydalarini fosh qilishga bag`ishlab, ularni Imom Ahmad ibn Hanbal rahimahullohga va u zotning mazxablariga xech qanday aloqasi yo`qligini isbotlab berganlar. O`zlarini hanbaliy mazhabidamiz, deb ta`kidlaydigan Usaymin singari zamonamizdagi vahhobiylar, Imom al-Javziy rahimahulloh ko`rsatib bergan qadimgi mushabbihalarning fikrlarini tiriltirib olganlar.</p>
<p id="title">TAJSIM – MUJASSIMA</p>
<p id="i">Endi esa, Usaymin tomonidan Alloh ta`ologa nisbatan jism sifatini ta`kidlagan so`zlarini keltiramiz.</p>
<p id="i">Usaymin tomonidan Ibn Taymiyaning “Aqidatul vositiya” kitobiga yozilgan sharhda, mo`taziliylarning Allohni jannatda ko`rish mumkin emasligi to`g`risidagi: “Agar Alloh ko`rinadigan bo`lsa, bu Uni jism ekanligini bildiradi. Jism esa Allohdan inkor qilinadi, chunki bu o`xshatish bo`lib qoladi”, degan so`zlarini keltirib (Alloh jannatda ko`rinmaydi deb mu`taziliylar albatta zalolatga ketib, Ahli sunnaga xilof qilganlar), ularga raddiya qilayotganda aytadi:</p>
<p id="ia">و الرد عليهم أنه ان كان يلزم من رؤية الله تعالى أن يكون جسما فليكن ذلك، لكننا نعلم علم اليقين أنه لا يماثل أجسام المخلوقين</p>
<p id="i">“Ularga raddiya sifatida, agar Allohni ko`rish uchun Uning jism bo`lishi lozim bo`lsa, bas, shunday bo`lsin (ya`ni Allohni jismi bor). Lekin biz qat`iy bilamizki, albatta U maxluqlarning jismi kabi emasdir”. (<span id="manba">Usaymin, “Sharh al-Aqidatul vositiya”, 458-bet</span>).</p>
<p id="i">Usaymin tomonidan Hanbaliy mazhabining imomlaridan bo`lmish Imom  Muxammad As-Safforiniy Hanbaliy (vaf. 1188/1774) rahimahullohning so`zlariga raddiya qilib aytadi:</p>
<p id="ia">أما في اللفظ فإنا لا نقول: إن الله جسم، ولا نقول: إن الله ليس بجسم، ولهذا فالسفاريني ( رحمه الله ) انتـُقِد عليه قوله وليس ربنا بجوهر ولا جسم ولا عرَض تعالى ذو العلو  ولهذا أبدله شيخنا عبد الرحمن السعدي بقوله ليس الإله مشبهاً عبيده في الوصف مع أسمائه العديدة
وهذا في الحقيقة صحيح، ولكن قوله: "وليس بجوهر "فما الذي يُدريه!! وقوله" ليس جسم" فما الذي يدريه!! وقوله "ولا عرَض" فما الذي يدريه!! ، فقد كان حرياً به السكوت، كما سكت الله ورسوله، فليس في القرءان إثباتٌ بأنه جسم، ولا نفيٌ بأنه ليس جسم، وكذلك عند الصحابة
</p>
<p id="i">“Ammo, lafzda, albatta biz “Alloh jismdir” demaymiz va “Alloh jism emas” ham demaymiz. Shu sababli, As-Safforiniy rahimahullohning quyidagi so`zlariga tanbeh berdik:</p>
<p id="i">“Robbimiz javhar (modda, materiya) va jism emasdur, va araz (aksidentciya, simptom) ham emas, U bulardan oliy va yuksakdir”.</p>
<p id="i">Shu sababli, ularni shayximiz Abdur-rohman as-Sa`diy quyidagi so`zi bilan almashtirgandir:</p>
<p id="i">“Ilohimiz bandalariga o`xshash emasdir, Uni ismlari bilan vasf qilinayotganda”</p>
<p id="i">Mana shu haqiqatda sahihdir! Lekin, uning “Javhar (materiya) emasdir” degan so`zi – buni u qaerdan biladi?!! Yana: “Jism emasdir”, degan so`zi – buni u qaerdan biladi?!! “Araz (aksidensiya) emas”, degan so`zi – buni u qaerdan biladi?!! Albatta, u sukut qilishi kerak edi, xuddi bu to`g`risida Alloh va uning rasuli sukut qilgani kabi. Qur`onda Uni jism ekanligining yoki Uning jism emasligining isboti yo`qdir. Bu sahobalar huzurida ham shundaydir”.  (<span id="manba">Usaymin, “Sharh al-Qovaid al-musla”, 167-bet</span>).</p>
<p id="i">Ko`rib turganingizdek, Usaymin birinchi iqtibosda Allohni jism ekanligini ochiq e`tirof etib, ikkinchisida esa bu ta`kidini isbotlash uchun hiyla yo`lini tutgan. O`zini hanbaliy mazhabida deb hisoblovchi mujassima Usayminga raddiya sifatida Imom Ahmad Ibn Hanbal rahimahullohning so`zlarini keltiramiz.</p>
<p id="i">Imom Abdul-Vohid at-Tamimiy Hanbaliy (952-1019) “I`tiqod Ahmad ibn Hanbal” kitobida hamda Hofiz Ahmad ibn Xusayn al-Bayhaqiy (994-1066) rahimahumulloh “Manoqib al-Imam Ahmad” nomli kitoblarida, Imom Ahmad ibn Hanbal rahmahulloh tomonidan Allohni “jism” deydiganlarni inkor etib aytilgan quyidagi so`zlarini keltiradilar: </p>
<p id="ia">وأنكر على من يقول بالجسم وقال إن الأسماء مأخوذة بالشريعة واللغة وأهل اللغة وضعوا هذا الاسم على كل ذي طول وعرض وسمك وتركيب وصورة وتأليف والله تعالى خارج عن ذلك كله فلم يجز أن يسمى جسما لخروجه عن معنى الجسمية ولم يجىء في الشريعة ذلك فبطل</p>
<p id="i">“U (Ahmad ibn Hanbal) jism deydigan kimsani inkor qilgan. U bunday degan: narsalarning nomlari shariatdan va lug`at (arab tili)dan olinadi. Lug`at ahli ushbu nom (“jism”)ni uzunlik, kenglikka va balandlik, qismlardan iborat tarkibi va surati bo`lgan, birikadigan barcha narsani anglashda foydalanadilar. Alloh taolo bularning barchasidan xolidir. Uni “jism” deb nomlash mumkin emasdir. Chunki, U “jism”dan kelib chiquvchi ma`nodan pokdir. Bu narsa shariatda kelmagan bo`lib, u botildir!”. (<span id="manba">Abdul-Vohid at-Tamimiy, “I`tiqod Ahmad ibn Hanbal”, 45-bet; al-Bayhaqiy “Manoqib al-Imam Ahmad”]</span>).</p>
<p id="i">Imom Abul-Vafo ibn Aqiyl al-Hanbaliy (1040-1119) rahimahulloh aytadilar:</p>
<p id="ia">تعالى الله أن يكون له صفة تشغل الأمكنة، هذا عين التجسيم، وليس الحق بذي أجزاء وأبعاض يعالج بها</p>
<p id="i">“Alloh taoloni makonni egallashi to`g`risidagi sifati bor deyishlikdan oliydir. Chunki, mana shu ayni tajsim (Allohga jism sifatini berish) bo`ladi! Alloh (tana) qismlarining egasi emasdir va bir-birini muolaja qiladigan bo`laklar sohibi ham emasdir! (<span id="manba">Ibn al-Javziy, «Daf` shubah at-tashbih», 43-bet</span>).</p>
<p id="i">Hanafiy mazhabining mujtahidlaridan bo`lmish Imom Kamoluddin ibn Humom (1388-1457) rahimahulloh aytadilar:</p>
<p id="ia">وَالْمُشَبِّهِ إذَا قَالَ: لَهُ تَعَالَى يَدٌ وَرِجْلٌ كَمَا لِلْعِبَادِ فَهُوَ كَافِرٌ مَلْعُونٌ. وَإِنْ قَالَ جِسْمٌ لَا كَالْأَجْسَامِ فَهُوَ مُبْتَدِعٌ، لِأَنَّهُ لَيْسَ فِيهِ إلَّا إطْلَاقُ لَفْظِ الْجِسْمِ عَلَيْهِ وَهُوَ مُوهِمٌ لِلنَّقْصِ فَرَفَعَهُ بِقَوْلِهِ لَا كَالْأَجْسَامِ فَلَمْ يَبْقَ إلَّا مُجَرَّدُ الْإِطْلَاقِ، وَذَلِكَ مَعْصِيَةٌ تَنْتَهِضُ سَبَبًا لِلْعِقَابِ لِمَا قُلْنَا مِنْ الْإِيهَامِ، بِخِلَافِ مَا لَوْ قَالَهُ عَلَى التَّشْبِيهِ فَإِنَّهُ كَافِرٌ. وَقِيلَ يُكَفَّرُ بِمُجَرَّدِ الْإِطْلَاقِ أَيْضًا وَهُوَ حَسَنٌ بَلْ هُوَ أَوْلَى بِالتَّكْفِير</p>
<p id="i">“Tashbih qiluvchi qachon Alloh taoloning bandalarnikiga o`xshash qo`li va oyog`i bor, desa u mal`un kofirdir. Agar Alloh taoloni boshqa jismlarga o`xshamaydigan jism desa – u bid`atchidir. Chunki, jism lafzini Allohga nisbat qilish nuqsonni keltirib chiqadi, shuning uchun uni “jismlarga o`xshamaydigan” degan qayd bilan keltiradi-da, mutloq nisbat qilishni qoldirmaslikka urunadi. Mana shuning o`zi azobga sabab bo`ladigan gunohdir. Bu yerda ham shubha borligi uchundir. Tashbihni aytgan kimsa esa buning teskarisi, u albatta kofir bo`ladi. “Jismga o`xshamagan jism” deb nisbat qilish bilan ham kofir bo`ladi, degan ulamolar bor. Gapni aylantirib, chiroyli gapirgani uchundir. Chunki, u takfir bo`lishda yaxshiroq uslubdir”. (<span id="manba">Ibn Xumom, «Fathul qadir», Maktabat ash-shomila, 2/183</span>).</p>
<p id="i">Shofe`iy mazhabi imomlaridan bo`lgan Imom Ibn Xajar al-Xaytamiy al-Makkiy (1504-1567) rahimahulloh aytadilar:</p>
<p id="ia">واعلم أن القَرَافي وغيره حكوا عن الشافعي ومالك وأحمد وأبي حنيفة رضي الله عنهم، القول بكفر القائلن بالجهة والتجسيم، وهم حقيقون بذلك</p>
<p id="i">“Shuni bilginki, Al-Qarofiy va boshqalar tomonidan Shof`eiy, Molik, Ahmad, Abu Hanifa raziyallohu anhumlardan rivoyat qilinishicha, (Alloh taologa nisbatan) jihat (taraf) va tajsim (jism sifati)ni aytuvchilar kufr keltiradilar va ular haqiqatan ham shundaylar”.  (<span id="manba">Ibn Xajar al-Haytamiy, “Manxaj al-Qavim”, 224-bet</span>).</p>
<p id="i">Shofe`iy mazhabi imomlaridan bo`lmish Hofiz Jaloluddin as-Suyutiy (1445-1505) rahimahulloh aytadilar:</p>
<p id="ia">قوله تعالى: {لَيْسَ كَمِثْلِهِ شَيْءٌ}فيه الرد على المشبهة وأنه تعالى ليس بجوهر ولا جسم ولا عرض ولا لون ولا طعم ولا حال في مكان ولا زمان</p>
<p id="i"><strong>“Alloh taoloning “U zotga o`xshash xech narsa yo`qdir.”</strong> (<span id="manba">Sho`ro surasi, 11-oyat</span>) degan so`zi mushabbihalarga raddiyadir. Albatta U javhar (materiya) ham, jism ham, araz (aksidentciya) ham, rang ham, ta`m ham emasdir. Makon va zamon holatida ham emasdir”. (<span id="manba">As-Suyutiy, “Al-Iqlil fiy istinbot at-Tanzil”, 1-j, 230-b</span>)</p>
<p id="i">Shofe`iy mazhabi imomlaridan bo`lmish, Shayx ul-Islom Muhyiddin an-Navaviy (1233-1277) rahimahulloh aytadilar:</p>
<p id="ia">أن الله تعالى ليس كمثله شيء وأنه منزه عن التجسيم والانتقال والتحيز في جهة وعن سائر صفات المخلوقين</p>
<p id="i">“Darhaqiqat, Alloh taologa o`xshash xech narsa yo`qdir va albatta U tajsim (jismga ega bo`lish), intiqol (bir joydan boshqa joyga ko`chish), qaysidir bir tarafda bo`lishlik va maxluqotlarning boshqa sifatlaridan munazzah (pok)dir. (<span id="manba">[“Sharh an-Navaviy ala Muslim”, 3-j. 19-b</span>).</p>
<p id="i">Molikiy mazhabi imomlaridan bo`lmish Qozi Iyoz (1083-1149) rahimahulloh aytadilar:</p>
<p id="ia">قال القاضي عياض رحمه الله ما عرف الله تعالى من شبهه وجسمه من اليهود أو اجاز عليه البداء أو أضاف إليه الولد منهم أو أضاف إليه الصاحبة والولد وأجاز الحلول عليه والانتقال والامتزاج من النصارى أو وصفه مما لا يليق به أو أضاف إليه الشريك والمعاند في خلقه من المجوس والثنوية فمعبودهم الذى عبدوه ليس هو الله وان سموه به اذ ليس موصوفا بصفات الاله الواجبة له فاذن ما عرفوا الله سبحانه فتحقق هذه النكتة واعتمد عليها وقد رأيت معناها لمتقدمى أشياخنا وبها قطع الكلام ابوعمران الفارسى بين عامة اهل القيروان عند تنازعهم في هذه المسألة هذا آخر كلام القاضي رحمه الله تعالى</p>
<p id="i">“Modomiki, Alloh taoloning o`xshashi bor va jismi bor deyish yahudiylikdandir, unga boshlanishni joiz (ya`ni, avvali bor) deyish yoki Allohga bolani bog`lik deyish ham ularning fikrlaridandir. Allohga sohib bor, Uning bolasi bor, deyish yoki Unga hulul – singib ketish, ko`chish, mizojga ega bo`lish kabilarni joiz deb aytish nasroniylikdandir. Allohga noloyiq sifatlarni aytish, unga sheriklikni bog`lash, yaratganlaridan birortasi Unga qarshi chiqishi mumkin, deyish majusiylikdan va butparastlikdandir. Ularning ibodat qilayotganlari Alloh emas, garchi uni Alloh deb atasalar ham. Chunki, Alloh subhonahu va taoloni taniganlaridek u ilohlikka vojib bo`ladigan sifatlar bilan tavsiflangan emas. Bas, mana shu nuqtani haqiqat deb bil va unga suyangin. Men buning ma`nosini o`tgan mashoyixlarimizdan bilib olganman. Bu Abu Imron all-Forisiyning Qayravon ahli bilan qilgan munozarasi vaqtida ushbu masala bo`yicha qat`iy aytilgan gaplardir!”. (<span id="manba">Imam an-Navavi, «Saxixu Muslim bi Sharxin Navavi». Maktabat ash-shomila, 1/199-200</span>).</p>
<p id="i">Molikiy mazhabi imomlaridan bo`lmish Imom Shahobuddin al-Qarofiy al-Molikiy (vaf. 684/1285) rahimahulloh aytadilar:</p>
<p id="ia">كالجهل بسلب الجسمية والجهة والمكان وهو مذهب الحشوية، ومذهب أهل الحق استحالة جميع ذلك على الله تعالى وفي تكفير الحشوية بذلك قولان والصحيح عدمالتكفير</p>
<p id="i">“Allohga jism, taraf va makon (sifatlari)ni beruvchi johillar, hashaviylarning mazhabidadirlar. Ahli xaqning mazhabi esa – Alloh taologa nisbatan bularning barchasidan istihola qilishdir. Hashaviylarga takfir aytishda (kofir deb nomlashda) ikki hil so`z bor. Ularning sahihi – takfirni tark qilishdir”. (<span id="manba">al-Qarofiy, “Anvar al-buruq fi anva'` al-furuq”. Maktabat ash-shomila, 3/405</span>).</p>
<p id="i">Demak, salafi solihinlarning kitoblaridan aynan keltirilgan iqtiboslar shuni ko`rsatadiki, vahhobiylarning olimi Usaymin ahli sunnat va jamoatning ushbu olimlariga qarshi chiqib, islom ummatini adashtirishga, haq yo`ldan og`dirishga sababchi bo`lgan.</p>
<p id="title">ALLOHGA HARAKAT SIFATINI BERISh</p>
<p id="i">Biz yuqorida keltirgan ahli sunnat va jamoatning haqiqiy ulamolarining asarlaridan keltirilgan iqtiboslardan ma`lum bo`ldiki, Alloh taologa harakat qilish sifatini berib bo`lmaydi. Chunki, harakatni Alloh taoloning o`zi yaratgan, U o`zi yaratgan narsalar bilan sifatlanishdan pokdir!</p>
<p id="i">Usaymin Alloh taoloning harakatlanishini, ya`ni, Uning “harakat” sifati bor ekanligini aytgan: </p>
<p id="ia">وهذه النصوص في إثبات الفعل، والمجيء، والاستواء، والنزول إلى السماء الدنيا إن كانت تستلزم الحركة لله فالحركة له حق ثابت بمقتضى هذه النصوص ولازمها</p>
<p id="i">“Agar nasslar (oyat va hadislar)dan fe`lni, kelishni, “istavo”ni, “dunyo osmoniga nuzul qilish”da Alloh taoloni harakatlanishini isbot qilish lozim bo`lsa, bas, ushbu nasslar va ulardan lozim bo`lgan (ma`no)lar taqozo etganligi uchun Uning harakatlanishi haq va sobitdir”.  (<span id="manba">Usaymin, “Izalatu sattor an javabi al-muxtor li-hidoyati al-Muxtor”, 32 bet; “Majmu` fatova va rasoil Usaymin”, 3-j. 49-b</span>).</p>
<p id="i">Usaymin tomonidan nafaqat “harakat”, balki Alloh taoloning “yugurish” sifati bor ekanligi ham ta`kidlangan:</p>
<p id="ia">وأي مانع يمنع من أن نؤمن بأن الله تعالى يأتي هرولة، وقد أخبر الله تعالى به عن نفسه وهو سبحانه وتعالى يفعل ما يشاء</p>
<p id="i">“Alloh taolo yugurib kelishiga ishonishimizga bizga nima mone`lik qilishi mumkin? Albatta, Alloh taolo buni O`zi haqida xabar bergan va U subhonahu va taolo xohlagan narsasini qiladi”. (<span id="manba">Usaymin, “Fatova al-aqiyda”, 112-bet; “Majmu` fatova va rasoil Usaymin”, 1-j. 184-b</span>).</p>
<p id="i">Ushbu g`aroyib so`zlarga raddiya sifatida, yuqorida ham, Ahli sunna ulamolarining Alloh taologa intiqol (bir joydan ikkinchi joyga ko`chish) sifatini berish mumkin emasligi to`g`risidagi so`zlarini o`qidik. Bularga qo`shimcha ravishda, aynan harakatga dalolat qiluvchi mutashobeh so`zlarni tushunishda lozim bo`lgan e`tiqod to`g`risida Ahli sunnat va jamoat ulamolari quyidagilarni aytganlar:</p>
<p id="i">Mashhur muhaddis Ibn Hibbon Al-Bustiy (883-965) rahimahulloh aytadilar:</p>
<p id="ia">كذلك ينزِل بلا آلةٍ , ولا تحرُّكٍ , ولا انتقالٍ مِن مكانٍ إلى مكانٍ</p>
<p id="i">“Shuningdek, Allohning nuzul qilishi asbob bilan emas,  harakat bilan ham emas va bir makondan boshqa makonga o`tish bilan ham emasdir”. (<span id="manba">Ibn Hibbon, “Sahih Ibni Hibban”, 3-j.,201-b</span>).</p>
<p id="i">Imom  Imoduddin Ibn Kasiyr (1302-1373) rahimahulloh aytadilar:</p>
<p id="i">“Bayhaqiy – Hokimdan, u Abu Amr as-Simmokdan, u Hanbaldan (bu Ibn Ishoq ash-Shayboniy bo`lib, Ahmad ibn Hanbalning qarindoshi), u Ahmad Ibn Hanbaldan rivoyat qilishicha, u kishi Alloh taoloning <strong>“Va Robbing kelsa”</strong> (<span id="manba">Fajr surasi, 22-oyat</span>) so`zlarini, “Uning savobi kelsa”, deb ta`vil qilganlar.</p>
<p id="i">So`ngra Bayhaqiy aytadi: “Ushbu isnodda g`ubor yo`qdir”. (<span id="manba">Ibn Kasiyr, “Al-Bidaya va-n-Nihaya”. Maktabat ash-shomila, 10/327</span>).</p>
<p id="i">Shofi`iy mazhabi olimi, muhaddis, Hofiz Abu Bakr Al-Bayhaqiy (994-1066) rahimahulloh aytadilar:</p>
<p id="ia">وَأنَّ إتْيانَه ليس بإتيانٍ مِن مكانٍ إلى مكانٍ وأنَّ مَجيئَه ليس بحركةٍ وأنَّ نُزولَه ليس بنُقْلةٍ وأنَّ نفْسَه ليس بِجسمٍ وأنَّ وجهَه ليس بصورةٍ وأنَّ يدَه ليستْ بجارحةٍ وأنَّ عينَه ليست بحَدَقةٍ و إنَّما هذه أوصافٌ جاء بها التَّوقيفُ فقُلْنَا بها ونفيْنَا عنْها التَّكييفَ</p>
<p id="i">“Albatta, “ityon” (“kelish”) bir makondan ikkinchi makonga kelish emasdir. Va albatta, “majia”  (“kelish”) bu harakat emasdir. “Nuzul” (“tushish”) ko`chish emasdir. Uning Zoti jism emasdir. Uning “vajh”i surat emasdir. Uning “yad”i tana a`zosi emasdir. “Ayn”i qorachiq emasdir. Bularni Uning O`zi vasf qilgan bo`lib, ularni tasdiqlaymiz va ulardan kayfiyatni inkor qilamiz”. (<span id="manba">Abu Bakr Al-Bayhaqiy, “al-E`tiqod”, 123-b</span>).</p>
<p id="i">Shofe`iy mazhabi olimi Imom Abdul-Qohir Al-Bog`dodiy (vaf. 429/1037) aytadilar:</p>
<p id="ia">وأجمَعوا على نفي الآفاتِ والغُموم والآلام واللّذات عنه وعلى نفيِ الحَرَكة والسُّكون عنه خلافَ قولِ الهِشامِيّة مِن الرّافضة في قولها بجواز الحركة عليه</p>
<p id="i">“Alloh taolodan ofat (kasallik), g`amginlik, og`riq, lazzatlanish va boshqa (shunga o`xshash sifat)lar, harakat va sukunni nafiy (inkor) qilinishiga (Ahli sunna ulamolari) ijmo` qilganlar. Bu esa, rofiziy (shia)lardan bo`lmish hishomiya firqasining Alloh taologa harakat (sifati) joiz ekanligi haqidagi ta`kidlariga xilofdir”. (<span id="manba">Abdul Qohir Al-Bag`dodiy. “al-Farq bayn al-firaq”, 333-b</span>).</p>
<p id="i">Molikiy mazhabi olimi Ibn Abdul Barr (978-1071) rahimahulloh “Al-Istizkor” kitoblarida “nuzul” haqidagi hadis xususida fikrlarni sanab o`tib, aytadilar:</p>
<p id="ia">وقد قالتْ فِرقةٌ منتسبةٌ إلى السنة: إنه ينزِل بذاته، وهذا قولٌ مهجورٌ لأنه تعالى ذكْرُه ليس بمحَلٍّ للحرَكاتِ ولا فيه شيءٌ مِن علاماتِ المخلوقاتِ</p>
<p id="i">“O`zlarini sunniylarga mansub deydigan bir firqa: “Albatta Alloh Zoti bilan nuzul qiladi”, degan. Ushbu so`zlar rad qilingandir. Chunki, Alloh taologa harakat sifati tegishli emasdir va Unda maxluqotlarning belgilaridan hech narsa yo`qdir!”. (<span id="manba">Ibn Abdul Barr, “Al-Istizkor”, 8-j.,153-b.</span>).</p>
<p id="i">Hanbaliy mazhabi olimi Abul-Faraj Ibn Javziy (1114-1201) rahimahulloh o`zlarining “Zod ul-Masir” nomli tafsirlarida, Baqara surasining 210-oyatidagi “Allohning kelishi” so`zini tafsir qilib aytadilar:</p>
<p id="ia">كان جماعةٌ مِن السّلف يُمسِكون عن الكلام في مثلِ هذا , وقد ذكَر القاضي أبو يعلى عن أحمدَ أنّه قال : "المُراد به قدرتُه وأمره" قال وقد بيّنَه في قولِه تعالى : أو يأتي أمر ربك</p>
<p id="i">“Salaflar jamoasi bunga o`xshash masalalarda so`zlashishdan tiyilar edilar. Darhaqiqat, Qozi Abu Ya`lo, (Imom) Ahmaddan zikr qilishicha, u kishi: “Bundan murod – Uning qudrati va amridir”, dedi. Va u (Imom Ahmad): “Albatta, bu Alloh taoloning: <strong>“Yoki Robbingning amri kelishiga...”</strong> degan so`zlarida (<span id="manba">Nahl surasi, 33-oyat</span>) bayon qilingandir”, dedi”.  (<span id="manba">Abul-Faraj Ibn Javziy. “Zadul Masir”, 1-j, 225-b.</span>)</p>
<p id="i">Hanafiy mazhabi olimi Abul-Muin An-Nasafiy (1027-1115) rahimahulloh aytadilar:</p>
<p id="ia">ولا يجوز أنْ يوصَفَ الله تعالى بالمَجيء والذَّهاب , لأنَّ المَجيءَ والذَّهابَ مِن صفاتِ المخلوقين وأمَارات المُحدَثين , وهما صفتان منفيّتان عن الله تعالى , ألا ترى أنَّ إبراهيمَ عليه السلام كيف استدلّ بالمُنتقِل مِن مكان إلى مكان أنّه ليس برب حيث قال : { فَلَمَّا أَفَلَ قَالَ لا أُحِبُّ الْآفِلِينَ } , ومعنى قولِه تعالى : { وَجَاءَ رَبُّكَ وَالْمَلَكُ صَفّاً صَفّاً } أي أمرُ ربِّك</p>
<p id="i">“Alloh taoloni “kelish” va “ketish” sifatlari bilan vasf qilish mumkin emasdir. Chunki, kelish va ketish maxluqotlarning va hadas (paydo qilingan)larning sifatlaridandir. Bu ikki sifatlar Alloh taolodan inkor qilinadi. Axir, Ibrohim alayhissalom bir makondan ikkinchi makonga o`tuvchi (yulduz)ni Robb emasligiga qanday dalil keltirganligi ko`rmaysanmi: <strong>“U botib ketganda esa, “Botuvchilarni yoqtirmasman”</strong>, dedi” (<span id="manba">An`om surasi, 76-oyat</span>).</p>
<p id="i">Alloh taoloning “Va Robbing va farishtalar saf-saf bo`lib kelsa”, degan so`zining ma`nosi – Robbingning amri kelishidir. (<span id="manba">Abul-Muin an-Nasafiy, “Baxrul Kalam”, 110-b.</span>).</p>
<p id="i">Hanafiy mazhabining qadimgi olimlaridan bo`lmish al-Hakim as-Samarqandiy (vaf. 345/956) rahimahulloh, o`zlarining “as-Savodul a`zam” kitoblarida, Alloh taologa makonni isbotlamaslik haqida aytadilar:</p>
<p id="ia">أنه ينبغِي له ألا يُثبِتَ له تعالى مكاناً ولا مجيئاً ولا ذَهاباً ولا صفةً كصفةِ المخلوقين , لأنَّ تمامَ الإيمانِ أن يَعرِفَ اللهَ تعالى ولا يشتغِلَ بكيفيَّتِه</p>
<p id="i">“Alloh taologa makonni, “kelish”, “ketish” va maxluqotlarning sifatlaridan bo`lgan boshqa sifatlarni isbot qilish yaramaydi. Chunki, iymonning mukammal bo`lmog`i – Alloh taoloni tanib, Uning (sifatlarining) kayfiyati bilan shug`ullanmaslikdir”. (<span id="manba">al-Hakim as-Samarqandiy. “as-Savodul a`zam ala mazhabil Imomil A`zam”.  – Istambul: Maktabatu Yasin, 2011. – B. 66</span>).</p>
<p id="i">Shofe`iy mazhabi imomlaridan bo`lmish Muhyiddin Navaviy (1233-1277) rahimahulloh, “Sahih Muslim”ga qilgan sharhlarida, Allohni kechaning uchdan biri qolganda dunyo osmoniga “nuzul” qilishi haqidagi hadis yuzasidan quyidagilarni aytganlar:</p>
<p id="ia">هذا الحديث مِن أحاديثِ الصّفاتِ وفيه مذهَبانِ مشهورانِ للعُلماء سبَق إيضاحُهما في كِتاب الإيمانِ ، ومختصَرهما أنّ أحدَهما وهوَ مذهَب جمهورِ السّلفِ وبعضِ المُتكلِّمين أنّه يؤمَن بأنّها حقّ على ما يليق بالله تعالى ، وأنّ ظاهرَها المتعارِف في حقِّنا غيرُ مرادٍ , ولا يُتكلَّم في تأويلِها مع اعتقاد تنزيه الله تعالى عن صفاتِ المخلوقِ وعن الانتِقال والحَركاتِ وسائرِ سِماتِ الخلق
والثّاني : مذهب أكثرِ المُتكلِّمين وجماعاتٍ مِن السّلف وهوَ مَحكِيّ هنا عن مالكٍ والأوزاعِي أنّها تُتأوَّل على ما يليق بها بحسَب مواطِنها، فعلى هذا تأوَّلوا هذا الحديث تأويليْن : أحدُهما : تأويل مالكِ بن أنسٍ وغيره معناه "تنزِل رحمتُه وأمرُه وملائكتُه ، كما يقال : فعل السّلطان كذا إذا فعله أتباعُه بأمرِه . والثاني : أنّه على الاستِعارة , ومعناه الإقبالُ على الدّاعينَ بالإجابةِ واللُّطف , والله أعلم
</p>
<p id="i">“Ushbu hadis (Allohning) sifatlariga taalluqli hadislarga kiradi. Ularni tushunishda ulamolarning ikkita mazhablari (yondoshuvlari) bordir. Bunga “Kitabul iymon”da izoh berildi.</p>
<p id="i">Muxtasar qilib aytganda:</p>
<p id="i"><strong>Birinchisi</strong> – salaflarning jumhuri va ba`zi mutakallimlarning mazhabi bo`lib, ushbu so`zni Allohning buyukligiga mos ravishda haq ekanligiga va albatta uning zohiridan kelib chiquvchi, bizlar (yaratilganlar) haqqimizda aytilganda tushuniladigan ma`no nazarda tutilmaganligiga iymon keltirishdir. Ular uni ta`vil qilmagan holda, va shu bilan birga, Alloh taoloni yaratilgan (maxluqot)larning sifatlaridan va intiqol (bir joydan ikkinchi joyga ko`chish), harakat va maxluqlarning boshqa belgilaridan pok ekanligiga e`tiqod qiladilar.</p>
<p id="i"><strong>Ikkinchisi</strong> – mutakallimlarning aksari va salaflarning bir jamoasining mazhabidir. Bu fikr (Imom) Molik va Avzo`iydan rivoyat qilingan bo`lib, matnni hisobga olgan holda Allohning buyukligiga mos ravishda ta`vil qilishdir. Ushbu usulga asoslanib, ular ushbu hadisni ikki hil yo`l bilan ta`vil qilganlar.</p>
<p id="i">1. Molik ibn Anas va boshqalarning: “Uning rahmati, amri va maloikalari nozil bo`ladi”, degan ma`noda qilgan ta`villari bo`lib, bu huddi, sultonning xizmatkorlari bir ishni uning amri bilan qilganlarida: “Sulton falon narsani qildi” deganga o`xshashdir. </p>
<p id="i">2. So`zni ko`chma ma`noda, ya`ni duoni qabul bo`lib, ijobat qilinishi va lutf ko`rsatish ma`nosida tushunish.</p>
<p id="i">Alloh bilguvchiroqdir”. (<span id="manba">Muxyiddin an-Navaviy. “Sahihu Muslim bi-Sharhin Navaviy”, maktabat ash-shomila, 6/54.</span>).</p>
<p id="i">Shofe`iy mazhabi olimi, “Sahih al-Buxoriy”ga “Fath al-Boriy” nomli sharh bitgan Ibn Xajar Al-Asqaloniy (1372-1449) “nuzul” haqidagi hadis haqida aytib, ushbu masalada salaflar va xalaflarning e`tiqodini bayon qilganlar:</p>
<p id="ia">فمعتقَدُ سلفِ الأئمة وعلماءِ السنة مِن الخلف أنَّ اللهَ منزهٌ عن الحركة والتحوُّل والحلول</p>
<p id="i">“Salaflarning imomlari va sunnatning xalaf ulamolari e`tiqod qilganlarki, Alloh taolo harakat, tahavvul (o`zgarish) va hulul (birikib ketish)dan munazzah (pok)dir!”. (<span id="manba">Ibn Hajar. “Fathul Boriy”, 8-j. 505-b.</span>).</p>
<p id="i">Ko`rib turganimizdek, Ahli sunna val jamoaning 4 mazhabining barcha ulamolari Alloh taologa makon, taraf va harakat sifatlarini berish mumkin emasliklariga ijmo` qilganlar va bu sifatlarni isbot qilmoqchi bo`lganlarni tajsim va tashbih aqidasida bo`lishini ta`kidlaganlar. Biroq, ushbu masalada Ahli sunnada qabul qilingan ushbu ijmo` to`g`risida aytgan olimlar to`g`risida Usaymin qanday fikr bildiradi deb o`ylaysiz? Zamonamizdagi boshqa vahhobiy  olimlari singari, yuqorida so`zlari keltirilgan Imom Navaviy va Asqaloniy rahimahumulloh haqida u quyidagilarni aytgan.</p>
<p id="i">Savol: “an-Navaviy va Ibn Hajar (Asqoloniy) Ahli sunna val jamoadan deb hisoblanadimi?</p>
<p id="i">Usaymin javob beradi: </p>
<p id="ia">فيما يذهبان إليه في الأسماء والصفات ليسا من أهل السنة والجماعة</p>
<p id="i">“Ular ikkovi Alloh taoloning ismlari va sifatlari borasida aytgan gaplarida Ahli sunna val jamoadan emaslar!”. (<span id="manba">Usaymin. "Liqaa al-Bab al-Maftuh”, Maktabat ash-shomila, 42-43-b.</span>).</p>
<p id="i">Mana shu yerda, Alloh taolo in`om  etgan Islom fitrati va sog`lom aqlni ishga solib, Ahli sunna val jamoa 4 mazhabida ijmo` qilingan masalada – yuqorida so`zlari keltirilgan barcha mutaqaddim olimlar Ahli sunnadan chiqib ketganlarmi yoki Usaymin va u singari zamonamiz mushabbihalari chiqib ketganmi, degan savolga har birimiz o`zimizga javob berishimiz kerak bo`ladi. Zotan, Usaymin tomonidan butun islom olami tan olgan Imom an-Navaviydek, Ibn Hajardek zotlarni ahli sunnat va jamoatdan chiqib ketgan deb tuhmat qilinganidan ogoh bo`lmog`imiz kerak!</p>
<p id="title">USAYMIN VA HAShOROTLARNING OYoQChALARI </p>
<p id="i">Usaymin tomonidan Allohni “yuqori tarafda”, “osmonda” joylashgan deb, Unga makon va taraf sifatini beruvchi mujassima aqidasiga isbot sifatida, quyidagi g`aroyib “dalilni” keltiriladi:</p>
<p id="ia">بل حتى البهائم ترفع رأسها إلى السماء، حدثني أحد الأساتذة في الجامعة عندنا عن شخص اتصل عليه من القاهرة إبان الزلزلة التي أصابت مصر يقول: إنه قبل الزلزلة بدقائق، هاجت الحيوانات في مقرها الذي يسمونه: (( حديقة الحيوانات )) هاجت هيجاناً عظيماً، ثم بدأت ترفع رأسها إلى السماء. سبحان الله، بهائم تعرف أن الله في السماء، وأوادم من بني آدم ينكرون أن الله في السماء والعياذ بالله، فالبهائم تدري وتعرف. نحن نشاهد بعض الحشرات إذا طردتها أو آذيتها وقفت ثم رفعت قوائمها إلى السماء نشاهدها مشاهدة، فهذا يدل على أن كون الله عز وجل في السماء أمر فطري لا يحتاج إلى دليل أو تعب أو عنت </p>
<p id="i">“Hatto hayvonlar ham boshini osmonga ko`taradilar. Bizni jome`dagi bir ustozning aytib berishicha, bir kishi Misrda ro`y bergan zilzila vaqtida Qohira shahrida ekan. Uni aytishicha, zilziladan bir necha daqiqa oldin, hayvonot bog`idagi hayvonlar tipirchilab, qattiq hayajonga tushibdilar. So`ngra boshlarini osmonga ko`tarishni boshlabdilar. SubhanAlloh. Hayvonlar Allohni osmonda ekanini biladilar. “Bani odam”dan bo`lgan odamlar esa Allohni osmonda ekanligini inkor etadilar. Alloh asrasin. Hayvonlar esa buni idrok etadilar va biladilar. Biz ba`zi hashorotlarga shohid bo`lamizki, ularni uloqtirib yuborsam yoki aziyat yetkazsam, ular turadilar va  oyoqchalarini osmonga ko`taradilar. Bu esa Alloh azza va jallani osmondaligi tug`ma xissiyot ekanligini ko`rsatadi va buning uchun dalilga, iztirob chekishga va ortiqcha talabchanlikka hojat yo`qdir”.  (<span id="manba">Usaymin, “Sharh Riyozus solihiyn”</span>).</p>
<p id="i">Ko`rib turganingizdek, vahhobiylar aqiyda borasida aqliy dalillarni keltirilishini umuman rad qilgan holda, o`zlari uchun foydali deb hisoblaganda, bu ishni qiladilar. Endi esa, Usayminning ushbu ajoyib “aqliy” daliliga javoban, Ahli sunna val jamoa qadimgi ulamolarining naqliy va aqliy dalillariga misollarni ko`rib chiqamiz.</p>
<p id="i">Ahli sunna val jamoaning buyuk Imomi Abu Mansur al-Moturudiy rahimahulloh aytadilar:</p>
<p id="ia">وأما رفع الأيدي إلى السماء فعلى العبادة، ولله أن يَتَعَبَّد عباده بما شاء، ويوجههم إلى حيث شاء، وإن ظن من يظن أن رفع الأبصار إلى السماء لأن الله من ذلك الوجه إنما هو كظن من يزعم أنه إلى جهة أسفل الأرض بما يضع عليها وجهه متوجهاً في الصلاة ونحوها، وكظن من يزعم أنه في شرق الأرض وغربها بما يتوجه إلى ذلك في الصلاة، أو نحو مكة لخروجه إلى الحج</p>
<p id="i">“Qo`llarni osmonga ko`tarishga kelsak, bu ibodat uchundir. Alloh O`zi xohlagan tarzda bandalari uchun ibodatni belgilaydi va ularni O`zi xohlagan narsasiga yo`llab qo`yadi. Albatta, kimdir ko`zlarini osmonga qaratib, Allohni osmonda deb o`ylaydigan bo`lsa, bu xuddi namozda yuzini yerga qaratgan odam, Allohni yerni tagida deb o`ylagani kabidir. Va bu xuddi, namozda ma`lum tarafga yuzlanganligi sababli, Allohni yerning sharq yoki g`arb tarafida deb yoki haj qilish uchun Makka tarafga yo`lga chiqqani uchun, Uni o`sha tarafda deb o`ylagan kabidir (ya`ni, bularni hamma noto`g`ridir)”. (<span id="manba">Al-Moturudiy, “Kitab at-Tavhid”, 75-76-betlar</span>).</p>
<p id="i">Ahli sunna val jamoaning buyuk Imomi Abul-Hasan al-Ash`ariy (874-936) rahimahulloh o`zlarining “Al-Ibona” nomli kitoblarida aytadilar:</p>
<p id="ia">وأن الله تعالى استوى على العرش على الوجه الذي قاله، وبالمعنى الذي أراده، استواء منزها عن الممارسة والاستقرار والتمكن والحلول والانتقال، لا يحمله العرش، بل العرش وحملته محمولون بلطف قدرته، ومقهورون في قبضته، وهو فوق العرش، وفوق كل شيء، إلى تخوم الثرى، فوقية لا تزيده قربا إلى العرش والسماء، بل هو رفيع الدرجات عن العرش، كما أنه رفيع الدرجات عن الثرى، وهو مع ذلك قريب من كل موجود، وهو أقرب إلى العبد من حبل الوريد، وهو على كل شيء شهيد</p>
<p id="i">“Alloh taolo Arshga O`zi aytganidek istavo qilgandir. Uni bunda iroda qilgan ma`nosi – tegib turish, istiqror (qaror topish), makonni egallash, hulul (birlashib ketish) va intiqol (bir joydan ikkinchi joyga ko`chish) kabilardan munazzah (pok) bo`lgan holda istavo qilgandir. Arsh uni ko`tarib turmaydi, balki Arshni ko`taruvchi (farishta)lar Uning qudrati bilan Arshni ko`taradilar va ularning barchasi uning qabzi mulkidadirlar. U Arshdan yuksakdir va barcha mavjudotlardan yuksakdir. Uning yuksakligi Arsh va osmonga yaqinlikni ziyoda qilmaydi. Balki u Arshga nisbatan ham, boshqa mavjudotlarga nisbatan yuksak darajada bo`lgandek, oliydir. Shu bilan birga, barcha mavjudotlarga yaqindir. U bandasiga jon tomiridan ham yaqindir. U barcha narsaga shohiddir”. (<span id="manba">Abul-Hasan al-Ash`ariy, “Al-Ibana an Usul ad-Diyyana”, 21-bet</span>).</p>
<p id="i">Hanafiy mazhabining imomlaridan bo`lmish, Imom Abu Ja`far at-Tahoviy (229-321 x/844-933 m) "Aqida at-Tahoviya"da aytadilar:</p>
<p id="ia">وَتَعَالَى عَنِ الْحُدُودِ وَالْغَايَاتِ وَالْأَرْكَانِ وَالْأَعْضَاءِ وَالْأَدَوَاتِ، لَا تَحْوِيهِ الْجِهَاتُ السِّتُّ كَسَائِرِ الْمُبْتَدَعَاتِ.</p>
<p id="i">“U Zot chegaralar, nihoyalar, bo`laklar, a`zolar va asboblardan oliydir. U Zotni boshqa paydo bo`lgan narsalarga o`xshab, olti taraf (o`ng, chap, old, ort, ust, ost) o`ray olmaydi”. (<span id="manba">At-Tahoviy, "Aqida at-Tahoviya"</span>).</p>
<p id="i">Shofe`iy mazhabi olimi, Imomul Haramayn nomi bilan mashhur Abul-Ma`oli al-Juvayniy (1028-1085) rahimahulloh aytadilar:</p>
<p id="ia">مذهبُ أهلِ الحقِّ قاطِبةً أنَّ اللهَ سبحانه وتعالى يتعالى عن الحيِّزِ والتخصُّصِ بالجِهات
وذهَبتِ الكرَّامية وبعضُ الحشويَّةِ , إلى أنَّ الباريَ - تعالى عن قولهم - متحيِّزٌ مختصٌ بجهةِ فوقٍ , تعالى الله عن قولهم
</p>
<p id="i">“Haq ahli bo`lganlarning mazhabi shuki – albatta, Alloh subhanahu va taolo chegaralanish, makon (sath)ni egallash va taraf bilan xoslanishdan oliydir. Karromiylar va ba`zi hashaviylar – Alloh taolo ularning so`zlaridan oliydir – Allohni “favqa” (yuqori) tarafda xoslanib, makonda taraflanish deb ta`kidlaganlar. Alloh taolo ularning so`zlaridan oliydir”. (<span id="manba">Abul-Maoli al-Juvayniy, “Al-Irshod”, 39-bet</span>).</p>
<p id="i">Molikiy mazhabining buyuk imomlaridan bo`lmish, Qozi, Imom Abu Bakr ibn Arabiy Molikiy (h. 468- 543/ m.1076-1148) rahimahulloh (bu zotni so`fiy ibn Arabiy bilan adashtirilmasin) aytadilar:</p>
<p id="ia">قالوا: اجتمع الموحدون على أن يرفعوا أيديهم في الدعاء إلى السماء، ولو لا ما قال موسى إلهي في السماء لفرعون ما قال: يا هامان ابن لي صرحاً.
قلنا: كذبتم على موسى، ما قالها قط، ومن يوصلكم إليه، إنما أنتم أتباع فرعون الذي اعتقد أن الباري في جهة فأراد أن يرقى إليه بسلم، فهنيئاً لكم أنكم من أتباع فرعون، وأنه إمامكم.
</p>
<p id="i">“Ular aytadilarki: “Muvahhid (tavhid ahli)lar jamlanib, duoda qo`llarini osmonga ko`taradilar-ku. Agar Muso (alayhissalom) mening ilohim osmonda deb aytmaganida, Fir`avn “Ey Homon, menga bir baland qasr bino qil” demagan bo`lardi.”  (<span id="manba">G`ofir surasining 36-37-oyatlarida va Qasas surasining 38-oyatida, Fir`avn Homonga, baland qasr qurib ber, osmonga ko`tarilib Allohni ko`rarmikanman, degan so`zlariga ishora qilinmoqda – tarj.</span>).</p>
<p id="i">Biz aytamizki: “Siz Muso (alayhissalom)ga yolg`on to`qiyapsizlar. U kishi xech qachon bunday demaganlar!  Va sizlar albatta Fir`avnga ergashuvchilar ekanligingiz sifatida (Fir`avnga) bog`lanasizlar. U Allohni ma`lum bir tarafda deb e`tiqod qilardi. Shuning uchun u Unga narvonda ko`tarilmoqchi bo`ldi. Fir`avning ergashuvchilari ekanligingiz bilan sizlarni tabriklayman. Albatta u sizlarning imomingizdir”. (<span id="manba">Abu Bakr ibn Arabiy, “Arizat al-ahvaziy fiy sharh at-Termiziy”, 2-j. 235-bet</span>).</p>
<p id="i">Shofe`iy mazhabining buyuk olimi, Imom Faxruddin ar-Roziy (1150-1210) rahimahulloh, Fir`avnni baland qasrda osmonga ko`tarilishni xohlagani haqidagi oyati karimaning tafsirida, Allohni maxluqotlarga o`xshatuvchi mushabbihalarning bir qator da`volarini keltirib o`tgandan so`ng, aytadilar:</p>
<p id="ia">فهذا جملة استدلالات المشبهة بهذه الآية، والجواب: أن هؤلاء الجهال يكفيهم في كمال الخزي والضلال أن جعلوا قول فرعون اللعين حجة لهم على صحة دينهم، وأما موسى عليه السلام فإنه لم يزد في تعريف إله العالم على ذكر صفة الخلاقية فقال في سورة طه { رَبُّنَا ٱلَّذِى أَعْطَىٰ كُلَّ شَىء خَلْقَهُ ثُمَّ هَدَىٰ } [طه: 50] وقال في سورة الشعراء { رَبُّكُمْ وَرَبُّ ءابَائِكُمُ ٱلأَوَّلِينَ * رَبُّ ٱلْمَشْرِقِ وَٱلْمَغْرِبِ وَمَا بَيْنَهُمَا } [الشعراء: 26، 28] فظهر أن تعريف ذات الله بكونه في السماء دين فرعون وتعريفه بالخلاقية والموجودية دين موسى، فمن قال بالأول كان على دين فرعون، ومن قال بالثاني كان على دين موسى</p>
<p id="i">“Ushbu jumlalar mushabbihalarning mazkur oyat haqidagi dalillaridir. Bu johillarning butkul sharmandalik va zalolatda ekanliklariga, o`zlarining dinlarini to`g`ri ekanligiga la`nati Fir`avnning so`zlarini hujjat qilib olganliklari kifoya qiladi. Ammo Muso alayhissalom Olamlarning Ilohi haqida ta`rif berayotganlarida, Uning xoliqlik (yaratuvchilik) sifatidan boshqa narsani ziyoda qilmaganlar - Toho surasida <strong>“Bizning Robbimiz har narsaga o`z yaratilishini bergan hamda uni hidoyatga solgan zotdir.” </strong> (<span id="manba">Toho surasi, 50-oyat</span>) va Shuaro surasida: <strong>“U Zot sizning Robbingiz va avvalgi ota-bobolaringizning Robbidir”, “U agar aql yuritsangiz, mashriqu mag`ribning va ular o`rtasidagi narsalarning Robbidir”</strong> (<span id="manba">Shuaro surasi, 26 va 28 oyatlar</span>) ), deganlar xolos. Bas, Allohning Zoti haqida, Uni osmonda deb ta`riflash – Fir`avnning  dini ekanligi hamda Uning Xoliq va mavjud ekanligini ta`riflash – Muso (alayhissalom)ning dini ekanligi ayon bo`ldi. Kimdaki, avvalgisi kabi gapirsa – u Fir`avnning dinidadir. Va kimdaki, ikkinchisi kabi gapirsa, Muso (alayhissalom)ning dinidadir!”. (<span id="manba">ar-Roziy, “Tafsir al-Kabir”, 27-j. 64-bet</span>)</p>
<p id="i">Shofe`iy mazhabi imomlaridan, Shayxul Islom Muhyiddin an-Navaviy (h. 631-676 y.) rahimahulloh aytadilar:</p>
<p id="ia"> اذا دعاه الداعي استقبل السماء كما اذا صلى المصلي استقبل الكعبة وليس ذلك لأنه منحصر في السماء كما أنه ليس منحصرا في جهة الكعبة بل ذلك لأن السماء قبلة الداعين كما أن الكعبة قبلة المصلين</p>
<p id="i">“Duo qilayotgan kishi osmonga yuzlanganda, bu xuddi namoz o`quvchi kishi Ka`baga yuzlangani kabidir. Bu, Alloh osmonda chegaralanganligi uchun emasdir, xuddi, U Ka`ba tarafda ham chegaralangan bo`lmagani kabidir. Balki, bularning boisi – osmon duo qiluvchilarning qiblasi bo`lgan holda, Ka`ba esa namoz o`quvchilarning qiblasi bo`lganligi kabidir”. (<span id="manba">an-Navaviy, “Sharh Sahih Muslim”, 5-j., 24-bet</span>).</p>
<p id="i">Shofe`iy mazhabi olimi Imom Tojuddin as-Subkiy (h.727-771/m.1328-1370) rahimahulloh aytadilar:</p>
<p id="ia">ولو قال الإنسان : لا أعرِف اللهُ في السماءِ أم في الأرضِ , قالتِ الحنفيةُ يكفُر , لأنه يُوهِم المكانَ
وكذا العرشُ , ولو قال : لا أَعرِف أهو في العرشِ أم غيرِه
</p>
<p id="i">“Agar bir kishi “Alloh osmondami yoki yerdami, buni bilmayman” desa, hanafiylar uni kofir bo`lishini aytishgan. Chunki, u Allohni makonni egallaydi, deb o`ylagani uchundir. Arsh xususida ham xuddi shu kabidir. Ya`ni, agar u: “Alloh Arshdami yoki boshqa yerdami, buni bilmayman” desa  (bu ham kufr bo`ladi).  (<span id="manba">Tojuddin as-Subkiy, “as-Sayf al-mashhur fi sharh aqidat Abi Mansur al-Maturidiy”</span>).</p>
<p id="i">Hanafiy mazhabining buyuk olimi Mulla Aliy al-Qori (h.1014 x/1606 y. vaf.et.) rahimahulloh aytadilar:</p>
<p id="ia">بل قال جمع منهم- أي من السلف- ومن الخلف إن معتقد الجهة كافر كما صرح به العراقي، وقال: إنه قول لأبي حنيفة ومالك والشافعي والأشعري والباقلاني</p>
<p id="i">“Salaflar va xalaflarning barchasi (Allohni ma`lum bir) tarafda deb e`tiqod qilganni kofir ekanligini aytganlar. Hofiz Iroqiyning ta`kidlashicha, albatta bular, Abu Hanifa, Molik, Shofe`iy, Ash`ariy va Boqiloniy (rahimahumulloh)ning so`zlaridir”.  (<span id="manba">Aliy al-Qori, “Mirqot al-mafotih sharh Mishkot al-masobih”, 300-bet</span>).</p>
<p id="title">ALLOHNING SIFATLARI HAQIDA BOShQA G`AYRIODDIY FATVOLARI</p>
<p id="i">Usaymin o`zining “Aqida ahlus-sunna” kitobida, o`zining tajsim  aqidasidan kelib chiqib, Alloh taologa nisbatan yana bir katta bo`htonni keltiradi: </p>
<p id="ia">أجمع أهل السنة على أن العينين اثنتان ويؤيده قول النبي صلى الله عليه وسلم في الدجال : إنه أعور وإن ربكم ليس بأعور </p>
<p id="i">“Ahli sunnada ijmo` qilinganki, Allohning ikkita ko`zi bordir. Chunki Nabiy sollallohu alayhi vasallam Dajjol haqida aytib: “U bir ko`zlidir, Robbingiz esa bir ko`zli emasdir”, degan”.  (<span id="manba">Usaymin, “Aqida ahlus-sunna”. “Sharh Riyoz as-solihin”da ham u bu fikrni davom qildirgan</span>).</p>
<p id="i">Birinchidan, bu masalada Ahli sunnada hech qanday ijmo` yo`qdir, ya`ni, bu da`vo ochiq yolg`ondir. Ikkinchidan, Usayminning bu iddaosini isbotlashi uchun Qur`on va sunnatda hech qanday dalil yo`q. U va unga o`xshash vahhobiy shayxlari, faqatgina qiyos usuli bilan (ya`ni, dajjolni bir ko`zli ekanigi sababli), Alloh taoloni inson shaklida tasavvur etganliklaridan kelib chiqib, ushbu so`zni aytadilar. Buni qarangki, hanbaliylar ichidagi bunday johil qarashli mujassimalarga, bundan 1000 yil avval Ibn Aqiyl Hanbaliy (h.431-513y.) rahimahulloh raddiya sifatida javob berib qo`ygan ekanlar.</p>
<p id="i">Imom Abul-Faraj Ibn Javziy (1114-1201) rahimahulloh aytadilar:</p>
<p id="ia">قال ابن عقيل : يحسب بعض الجهلة أنه لما نفى العور عن الله عز و جل أثبت من دليل الخطاب أنه ذو عينين و هذا بعيد من الفهم  إنما نفى عنه العور من حيث نفى النقائص</p>
<p id="i">“Ibn Aqiyl aytdi: “Ba`zi johillar, Alloh azza va jalladan bir ko`zlilikni inkor etilganda, bu Uning ikki ko`zlik ekanligi isbot qilingan deb hisoblaydilar. Bu esa fahmdan juda ham uzoqlikdir. Undan bir ko`zlilikni inkor etilganligi, undan nuqsonni inkor etilganligi ma`nosidadir”. (<span id="manba">Ibn Javziy Hanbaliy, “Daf` shubah at-tashbih”</span>).</p>
<p id="title">ALLOHGA MALOLLANISh SIFATINI ISBOT QILISh</p>
<p id="i">Bundan tashqari, Usaymin boshqa oyat va hadislarni ham zohiriy ma`nolarini olgan holda, o`zining zohiriylik va  tashbih aqiydasidan kelib chiqib, Alloh taoloning sha`niga haqorat bo`lgan boshqa so`zlarni ham aytgan.</p>
<p id="i">Usaymin o`zining “Fatova al-aqida” kitobida yozadi:</p>
<p id="ia">سئل الشيخ : هل نثبت صفة الملل لله عز وجل ؟
 فأجاب بقوله : جاء في الحديث عن النبي عليه الصلاة والسلام قوله (( فإن الله لا يمل حتى تلموا)) فمن العلماء من قال إن هذا دليل على إثبات صفة الملل لله، لكن ملل الله ليس كملل المخلوق
</p>
<p id="i">Usaymindan so`raldi: “Alloh azza va jallaga malollanish sifatini isbot qilamizmi?</p>
<p id="i">U javob berdi: “Nabiy sollallohu alayhi va sallamning hadislarida “Sizlar malol olmaguningizcha, Alloh malollanmaydi”, so`zlari kelgan. Ba`zi ulamolar, buni Allohga malollanish sifatini isbotlash uchun dalil bo`lishini aytganlar. Lekin Allohning malollanishi maxluqlarning malollanishi kabi emasdir.” (<span id="manba">(“Majmu` fatovo Ibn Usaymin” 1 j.174-b.; “Fatova al-aqida” 1-j. 85-bet</span>).</p>
<p id="i">Ushbu hadis to`g`risida, Usaymin yana aytadi:</p>
<p id="ia">و هذا الملل الذي يفهم من ظاهر الحديث  أن الله يتصف به ليس كمللنا نحن  لأن مللنا نحن ملل تعب و كسل  و أما ملل الله فإنه صفة يختص به جل و علا</p>
<p id="i">Hadisning zohiriy ma`nosidan tushunilganidek, albatta Alloh malollanish bilan vasf qilinadi. Bu bizning  malollanishimiz kabi emasdir, chunki bizni malollanishimiz qiyinchilik va yalqovlikdandir. Ammo Allohning malollanishi esa, Uning O`ziga xos bo`lgan sifatdir”. (<span id="manba">Usaymin, “Sharh Riyozus solihiyn”. 78-bet, 146-raqamli hadisga sharh.</span>).</p>
<p id="i">U ushbu hadisni ma`nosini qanday buzayotganligiga,  “Ammo Allohning malollanishi esa, Uning O`ziga xos bo`lgan sifatdir” so`zlariga e`tibor bering. Bundan kelib chiqadi, agar biz malollansak, Alloh ham malollanib qolar ekan, Allohning ham malollanish sifati bor ekan, subhanAlloh. Bu esa, Alloh taologa nisbatan basharga xos kamchilikni, bir holatdan ikkinchi holatga o`zgaruvchanlikni isbot qilishdan o`zga narsa emasdir.</p>
<p id="i">Shofe`iy mazhabi imomlaridan bo`lgan Hofiz, Imom ibn Xajar Asqaloniy  (1372-1449) rahimahulloh  “Sahihi Buxoriy”ning eng yaxshi sharhi deb tan olingan “Fath al-Boriy” nomli kitoblarida “Sizlar malol olmaguningizcha, Alloh malollanmaydi” hadisini sharhlab, ushbu so`zlarni Alloh taologa nisbatan majoziy ma`noda ekanligi haqida Ahli sunna ulamolaridan ko`plab iqtiboslarni keltirgan holda, xulosa qilib aytadilarki:</p>
<p id="ia">قوله : ( لا يمل الله حتى تملوا ) هو بفتح الميم في الموضعين،  والملال استثقال الشيء ونفور النفس عنه بعد محبته، وهو محال على الله تعالى باتفاق </p>
<p id="i">“Malollanish bu – nimagadir nisbatan muhabbat his qilgandan keyin, uni o`ziga og`ir olish va unga nisbatan nafratni his qilishdir. Buni esa, Alloh uchun mumkin emasligi haqida ittifoq qilingandir”. (<span id="manba">Ibn Hajar al-Asqaloniy, “Fathul boriy sharh Sahih al-Buxoriy”</span>).</p>
<p id="i">Hanafiy mazhabining imomlaridan bo`lmish, Imom Abu Ja`far at-Tahoviy (844-933) rahimahulloh aytadilar:</p>
<p id="ia">ومن وصف الله بمعنى من معاني البشر فقد كفر. فمن أبصر هذا اعتبر وعن مثل قول الكفار انزجر وعلم أنه بصفاته ليس كالبشر</p>
<p id="i">“Kim Alloh Taoloni insonlarga xos bo`lgan biron sifat bilan vasflasa, shaksiz kofir bo`ladi. Buni anglagan inson ibratlanadi va kofirlarnikiga o`xshagan so`zlardan tiyiladi hamda Uning sifatlari insonlarniki kabi emasligini biladi”. (<span id="manba">At-Tahoviy, "Aqida at-Tahoviya"</span>).</p>
<p id="title">ALLOH AZIYaT ChEKADIMI?</p>
<p id="i">Usaymin Alloh taologa malollanish sifatini nisbat qilganidek, Uning aziyat chekishini ham joiz deb aytadi:</p>
<p id="ia">فالأذية لله ثابتة ويجب علينا إثباتها; لأن الله أثبتها لنفسه، فلسنا أعلم من الله بالله، ولكنها ليست كأذية المخلوق</p>
<p id="i">“Aziyat chekish Allohga nisbatan sobit bo`lgandir va bizga ham uni tasdiq qilish vojibdir. Chunki Alloh buni O`zi uchun isbot qilgandir. Biz Allohni Allohdan ko`ra bilguvchiroq emasmiz. Lekin, bu maxluqlarning aziyat chekishi kabi emasdir." (<span id="manba">[«Qovlul mufid ala kitab at-Tavhid», 2-j. 244-b.; «Majmu` Fatovo va Rasoil al-Usaymin», 10-j. 827-bet</span>).</p>
<p id="i">Uning ushbu ta`kidiga  javoban, Ahli sunna val jamoa olimlari tomonidan Sunnatning qilichi va Ummatning zaboni deb nomlangan, hijriy 4-asrning mujaddidi, molikiy mazhabining buyuk olimi Qozi Abu Bakr al-Boqiloniy (950-1013) rahimahullohning quyidagi so`zlarini keltiramiz:</p>
<p id="ia">أن كل ما أضيف إلي الله تعالي لايجب أن يكون صفة له، فمن زعم هذا فقد كفر وأشرك لامحالة، لأن الخبر قد جاء بقول الله تعالي: {ياابن آدم مرضت فلم تعدني، جعت فلم تطعمني، عطشت فلم تسقني، عريت فلم تكسني} فأضاف هذه الأشياء إليه في الخبر، ومن زعم أنه يجوع ويعطش ويمرض ويعري، فقد كفر وأشرك لا محالة. وكذالك قال تعالي : {يوم ننفخ في الصور} علي قراءة من قرأ بالنون [المفتوحة] والنافخ إسرافيل. وقال تعالي: {إن الذين يؤذون الله} فأضاف الأذية إليه، ومن زعم أن الأذية من صفته فقد كفر لامحالة</p>
<p id="i">“Albatta, Alloh taolo O`ziga izofa (nisbat) qilgan barcha narsa Uning uchun sifat bo`lishi vojib bo`lmaydi. Kimki shunday (ya`ni Uning sifati bo`ladi deb) deb hisoblasa, u shaksiz kofir bo`libdi va shirk keltiribdi! Chunki hadisda keltirilganidek, Alloh taolo: “Ey odam farzandi! Men kasal bo`ldim, Meni ziyorat qilmading. Men och qoldim, Meni taomlantirmading. Men chanqadim, lekin suv bermading. Yalong`och edim, kiyintirmading”, deydi. Hadisda bu narsalarni U o`ziga nisbat qilgan.  Va kimki Allohni - kasal bo`ladi, och qoladi, chanqaydi va yalong`och bo`ladi deb hisoblasa, u shaksiz kofir bo`libdi va shirk keltiribdi! ... Va Alloh taolo: <strong>“Albatta Alloh va Uni Rasuliga aziyat beradiganlarni”</strong> (<span id="manba">Ahzob surasi, 57</span>) deb, aziyatni O`ziga izofa qildi. Va kimki aziyatni Allohning sifatlaridan deb hisoblasa, u shaksiz kofir bo`libdi” (<span id="manba">[“Al-Insaf”, 1-j. 50-bet</span>).</p>
<p id="i">Hanbaliy mazhabining olimi, melodiy XIII asrda yashagan Imom Abdur-Razzoq ar-Ras`aniy al-Hanbaliy (1193-1263) rahimahulloh, Allohning sifatlari haqidagi bobda aytadilar:</p>
<p id="ia">وقاعدة مذهب إمامنا في هذا الباب : اتباع السلف الصالح ، فما تأولوه تأولناه ، وما سكتوا عنه سكتنا عنه ، مفوضين علمه إلى قائله ، منزهين الله عما لا يليق بجلاله .وذهب جماعة من علماء السنة إلى إلحاق هذا بنظائره من آيات الصفات وأخبار الصفات</p>
<p id="i">“Bizning imomimiz (Ahmad ibn Hanbal) mazhabining ushbu bobdagi qoidasiga ko`ra: Salafi-solihlarga ergashish, ular nimani ta`vil qilgan bo`lsalar, biz ham shuni ta`vil qilamiz, nima haqida sukut qilgan bo`lsalar, biz ham shundan sukut qilamiz, uning ilmini (ma`nosini) uni aytganga qoldiramiz (tafviz). Allohning buyukligiga mos bo`lmagan narsalardan Uni poklaymiz. Sunnat ulamolari jamoasining fikriga ko`ra, ushbu qoidalar sifatlar haqidagi barcha oyatlar va hadislarga nisbatan qo`llaniladi”.  (<span id="manba">[“Ramuzul kanuz fi tafsiri Kitabil Aziz”, 8-j. 239-bet</span>).</p>
<p id="i">Saudiya “buyuk” qirolligining “buyuk” muftiysi Ibn Boz ham Usaymin kabi fikrlagan. U ham oyat va hadislarda keltirilgan, Allohga majoz yuzasidan nisbat qilingan, aslida biz ularni ta`vil qilib tushunishimiz vojib bo`lgan narsalarni Alloh taoloning haqiqiy sifati deb bilaveradi. Hadislarda Alloh taoloning “soyasi” borligi aytiladi. Bu Alloh taolo yaratgan soya va Uning rahmati deb tushunilishi kerak. Biroq, Ibn Boz  uni haqiqiy ma`noda, Allohning rostakam soyasi deb tushuntiradi. Unga bu xilda savol berilgan:</p>
<p id="i">“Allohning soyasidan boshqa soya bo`lmagan kunda, U o`z soyasiga oladigan 7 xil odam to`g`risida hadisda aytilgan. Alloh taolo, soyasi bor deb vasf qilinadimi?</p>
<p id="i"><strong><em>Javob</em></strong>: Ha, hadisda keltirilganidek. Ba`zi rivoyatlarda “Arshning soyasida” deyilgan. Lekin Sahihaynda “Uning soyasida” deyilgan. Bas, Uning soyasi bordir. O`ziga munosib u pokdir, uning kayfiyatini biz bilmaymiz, misoli boshqa sifatlarniki kabi. Buni hammasi Ahli sunna val jamoa nazdida bir narsadir. Tavfiq Allohdan”. </p>
<p id="i">Demak, yuqorida Abu Bakr al-Boqiloniy rahmahullohning ahli sunna va jamoatning haqqoniy aqidasi nima ekanligini keltirdik. Bu borada Usayminga o`xshaganlar va ularga ergashganlar katta xato qilayotganlari shubhasizdir. </p>
<p id="title">QUR`ON MAXLUQ EMAS!</p>
<p id="i">Ahli sunnat va jamoatning eng asosiy aqoidlaridan biri Qur`on maxluq emas, ya`ni yaratilgan emasligi haqidagi aqidadir. Qur`on Alloh taoloning kalomidir. U insonlarning o`qishi va yozishida harflar va ovozlardan iborat bo`lganida harflar va ovozlar maxluq – yaratilgan bo`ladi, lekin Qur`onning o`zi maxluq yaratilgan emas. Ya`ni, aslida Qur`on harf va ovozlardan iborat emas. Buni hamma biladi. Chunki, buyuk imom Ahmad ibn Hanbal rahimahulloh mo`taziliylar bilan kurashib, “Qur`on maxluq – yaratilgan emas!” degan aqidada mustahkam turib, islom ummatini katta bir halokatdan asrab qolgan, shuning uchun Bag`dodda mashaqqatli “mehna” mahkamasiga tortilgan edi. Bu aqidani isbotlab iqtiboslar keltirish kerak bo`lmasa kerak.</p>
<p id="i">Biroq, Usaymin janoblari uni harf va ovozlardan iborat haqiqiy Qur`on deb biladi va buni ahli sunnat e`tiqodi deb yolg`on tuqiydi:</p>
<p id="ia">فاننا نعلم ان كلام الله هو الحروف و المعانى هذا مذهب اهل السنة و من المعلوم ان الحروف التى فى القران هى الحروف التى تكلم الله بها و هى احرف المخلوقين التى يكون العرب منها لغتهم و كلامهم</p>
<p id="i">“Albatta biz bilamizki, Allohning kalomi u harflar va ma`nolardan iborat. U ahli sunnaning mazhabi. Ma`lumki, Qur`ondagi harflar u shunday harflaki, uni Allohning o`zi gapirgan. U arablarda bo`lgan, ularning lug`atlari va gaplarida bo`lganidek maxluqlarning harflaridir”. (<span id="manba">“Aqidat al-vositiya” sharhiga yozgan ta`liqot. Usaymin dastxati. 6-bet</span>).</p>
<p id="i">Demak, Usaymin Qur`on borasida mo`taziliylarning aqidasi kabi aqidani odamlar orasida yoyishga harakat qilgan.</p>
<p id="title">XULOSA</p>
<p id="i">Ushbu maqolada birma-bir keltirilgan iqtiboslar Usayminning o`z asarlarida olingan va bu aqidalar unga ixlos qo`ygan, unga ergashuvchilarga aslo sir bo`lmagan masalalardir. Ushbu masalalar biz yana iqtibos keltirgan ahli sunnat va jamoatning eng buyuk, eng taniqli, qadimgi ulamolarining aqidalariga mutlaqo ziddir! Buni maqolani sinchiklab o`qigan har bir insofli odam bilishi mumkin. Usaymin o`zining buzuq aqidalariga ishontirish maqsadida “ushbu aqida ahli sunnaning aqidasi, bu ahli sunna va jamoat ijmo` qilgan masala” kabi yolg`on va tuhmatlarni to`qishdan ham qaytmaydi. Biz Usayminga tuhmat qilayotganimiz yo`q, uning buzuq aqidasidan ogohlantirmoqdamiz xolos. Usayminni va unga ko`r-ko`rona ergashuvchilarni Alloh kechirsin. Ushbu maqolani o`qib, Usayminga ixlos qo`yib yurganlar ogoh bo`lib, to`g`ri yo`lga keladilar, degan umiddamiz. Zotan, ahli sunnat va jamoatning barcha vakillari tan olgan, butun dunyoga o`zlarining aqidalari ila ustoz sifatida tanilgan ulamolariga ergashish eng to`g`ri, eng sog`lom yo`ldir!</p>
<p id="i"><strong><em>Alloh barchamizni o`z hidoyatidan ayirmasin!</em></strong></p>
</body>
</html>