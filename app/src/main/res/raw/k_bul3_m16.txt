<p id="title">ИРОҚ ВА СУРИЯ ИСЛОМ ДАВЛАТИ</p>
<p id="i">Америкаликлар 2003 йилда Ироқнинг суннийлар яшайдиган ҳудудини истило қилганидан кейин иорданиялик Абу Мусо аз-Заркавий “ал-Қоида” бўлимини ташкил қилди. ИСИД (Ироқ ва Сурия Ислом Давлати)нинг илдизлари шулардан келиб чиқади. Уларга “Жайшут Тоиф ал мансура”  (Мағлубият билмас аскарлар), “Жайш Аҳли сунна вал жамоат”  (Аҳли сунна вал жамоа навкарлари), “Жайшул фотиҳин” (Фотиҳ аскарлар), ва “жунудус саҳоба” (биродар аскарлар) қўшилди. 2006 йилнинг 15 октябрида “Ироқ ислом давлати” (ИГИ) эълон қилинди. Бунинг оқибатида бу ташкилотга “Ансор ат Тавҳид”, “Ал Ғуроба”, “Исломий жиҳод”, “Асаиб ал Аҳвал”, “Жамоа ал Муробитин”, “Ансорут тавҳид вас сунна”, “Фурсан ат Тавҳид”, “Жунуд миллати Иброҳим”га ўхшаган майда гуруҳлар келиб қўшилди. </p>
<p id="i">2006 йилда оқимнинг бошлиғи этиб Абу Омир ал-Бағдодий тайинланди. У Ироқ ислом давлатини ташкил этди. Ал-Бағдодийнинг ўлими ва бошқа амирларнинг ўлимидан кейин ҳам асосий тизим сақланиб қолди. Суриядаги фуқаролик уруши бу оқимга “иккинчи ҳаёт” ни бағишлади.</p>
<p id="i">2010 йилнинг март ойида осмондан қилинган ҳужумлар оқибатида Ироқ ислом давлатининг икки бошлиғи йўқ қилинди. Улар Абу Умар ал Бағдодий ва унинг ўринбосари мисрлик Абу Айюб ал-Масри эди. Кейин Марокандлик ан-Носир Лидинилла Абу Сулаймон янги бошлиқ этиб тайинланди. Абу Омирнинг вафотидан кейин ташкилотнинг акциялари Абу Бакр ал-Бағдодий номидан берилди.</p>
<p id="i">Ироқ Ислом давлати суннийлик шариат қонунларига асосланган.</p>
<p id="i">Ташкилотнинг энг яқин душмани “Рофизийлар” (шиаликлар) ҳисобланади.</p>
<p id="i">2013 йил 9 апрелда ташкилот ўзини “Ироқ ва Сурия ислом давлати” (ИСИД) деб номлади (яна бошқа номи ... Ливанта, ...Шом ). Ироқ Ислом давлати (ИИД) Сурияда мустақил куч сифатида фаолият олиб борди. Бунинг оқибатида улар ва “ал Қоида” ўртасида тўқнашув юз берди. ИСИДнинг Суриядаги асосий ҳамкори суриялик ва халқаро жиҳодчилардан иборат “ан-Нусра” фронти бўлди.</p>
<p id="i">ИИД нинг сафида 12 минг жангарилар ва анчагина техника бор. Сурия ва Ироқ ислом давлати Ироқдаги зулми учун 13 минг оила қочоққа айланди.</p>
<p id="i">2014 йил 29 июнда Шом ва Ироқда халифалик эълон қилинди. Халифа қилиб Шайх Абу Бакр ал Бағдодийни тайинлашди.</p>
<p id="i">Шу билан бирга ИСИДнинг Суриядаги позицияси сусайди. Босит режимидан етган муваффақиятсизлик, шунингдек, бошқа Сурия оппозициялари билан бўлган воқеалар ИСИДнинг “суннийлик учбурчаги” (Сурия, Ироқ, Туркия) орасида қолишлигига сабаб бўлмоқда. Айни пайтда бу - янги куч тўплашга ҳам сабаб бўлмоқда. Ироқ ва Сурияда содир бўлаётган ишлар Ливандан Суриягача чўзилган “ярим ой” ҳудудидаги суннийлик радикалларининг стратегик гуруҳланишлигига сабаб бўлмоқда.</p>
<p id="i">2014 йилнинг январ ойида ал-Қоида жангарилари ва Суриянинг оппозиция отрядлари билан бўлган тўқнашувда янги, кучли тўлқин юз берди. Жангариларнинг туриши осон эмас эди – бир томондан Сурия ва Ироқ мамлакатининг армияси, бир томондан курд тузилмалари ва суриялик оппозициялар. Очиқ ойдин кўриниб турибдики ал-Қоида жангарилари Бағдод томонга ва ал-Малик бошқараётган Ироқ-шиа ҳудудига ҳаракатлана олмайдилар. Ғарбда Сурия мамлакати армиясини енголмайдилар, шимолда эса кучли курд тузилмалари қаттиқ туриб беришмоқда. Натижада суриялик иттифоқдошлардан ва халқаро жиҳодчилардан ташкил топган ИСИД бўлинмаси шарқий Ироқ ва ғарбий Сурия ҳудудида қуршовда қолишди. Бундан кўринадики , Форс кўрфази мамлакатларидан ва халқаро жиҳоддан кўмак олишсада, яқин орада улар “ҳосилдор ярим ой” ҳудудида ғалабага эриша олмайдилар. </p>
<p id="i">ИСИД гуруҳи Ироқ ҳудудидаги нато ва америкаликларга, ироқ ҳарбийлари ва фуқароларига қарши уюштирилган кўпдан-кўп терактларга масъул. Унинг мақсади – Сурия, Ироқ ва Ливан ҳудудида ислом давлатини яратиш. Бу мақсад йўлида қанчадан қанча мусулмонлар бош панасиз қолишди. Мисол, ИСИДнинг Ироқдаги зулми учун 13 минг оила қочоққа айланди. Жангарилар орасидаги тўқнашувлар натижасида 1800 дан ортиқ тинч аҳоли мусулмонлари қирилиб кетди.</p>
<p id="i">Уларнинг даъвосича агар улар Саудия Арабистонини олса мусулмонлар маркази бўлган Каъбани вайрон қилишар экан. Сабаби ҳозирги мусулмонлар Каъбани зиёрат қилиш ўрнига тошга ибодат қилишаётган экан. Қаранг-а!</p>
<p id="i">Уларнинг олиб бораётган иши хато эканлигини таъкидлаб Миср муфтийси қуйидагича баёнот берди: “ИСИД террористик оқими томонидан жиҳод деб содир қилаётган бебошлик ва одам ўлдиришликлар Ислом динига тааллуқли эмас”.</p>
<p id="i">ООН хавфсизлик иттифоқи “Ал-Қоида”га қарши қабул қилган барча қарорлари ИСИДга ҳам тегишли ҳисобланади. ИСИД 2014 йилнинг феврал ойида АҚШ томонидан террористик гуруҳ деб эълон қилинди. 2014 йилнинг 16 июнида Буюк Британия парламенти “Қўшма Қироллик ҳудудида ИСИД нинг фаолиятини таъқиқлаш” тўғрисидаги қонунни тақдим этди. </p>
<p id="i">Дубай ҳарбий институтидаги Яқин Шарқ ва Форс қўлтиғи экспертлари ИСИД сафидаги жангарилар сони тахминан 10 мингдан 15 мингача, деб ҳисоблашади. Экспертлар фикрича, гуруҳнинг иқтисодий таъминоти ўғирлик, асирларни қутқариш эвазига тўланган тўловлар ҳисобидан бўлмоқда. Ундан кейин Форс қўлтиғидаги катта инвесторлар ҳисобидан, хусусан, Башар Асад режимига қарши бўлган Қувайт ва Саудия Арабистони қўллаб қувватламоқда.</p>
<p id="i"><strong>Абу Бакр ал-Бағдодий ким !</strong></p>
<p id="i">Абу Бакр ал-Бағдодийнинг асл исми – Иброҳим Авад Иброҳим Боу Бадри бин Армуш. Абу Авад ёки Абу Дуо номи билан машҳур бўлган.</p>
<p id="i">Ал-Бағдодий Фалуджада фаолият оиб борар ва Дияла вилоятида имом бўлиб ишлар эди. У Бағдодлик эмас эди. Сабаби Боу Бадри оиласига тегишли эди. Улар эса Самарралик Бани Абу Аббос эдилар. Ўз вақтида улар Пайғамбаримиз с.а.в. набиралари Ҳасан бин Али авлодидан деб даъво қилишарди. Бунинг маъноси Абу Бакрнинг аждоди қурайшлик бўлган, бу эса жиҳод гуруҳида амир бўлиш шартларидан бири ҳисобланади.  Шу пайтнинг ўзида ҳошимийлар авлодидан ҳисобланган Фонд Алау  2009 йилда тадқиқот олиб борилганлигини нашр этди. Унда Боу Бадри Муҳамад ал-Жавводдан ҳам, Бин Идрисдан ҳам, Ҳасандан ҳам бўлмаганлиги исбот қилинган.</p>
<p id="i">Уларни Ироқ армияси собиқ палковниги Ҳожи Бакр бошқаради. У ИСИДга Абу Умар ал Бағдодий бошқараётган пайтда келиб қўшилди. Ҳожи Бакр Ироқ армиясининг жойлашуви ва жанг режаларини етказганидан сўнг уни Абу Умар ва Абу Хафса ал Муҳожирийнинг маслаҳатчиси этиб тайинлашди.</p>
<p id="i">Абу Умар ал Бағдодий бошқарган пайтда Абу Бакр ал Бағдодий ИСИДнинг аъзоси эмас эди. Шунга қарамасдан Фалуджадаги аъзоси эди холос. Абу Умар ва унинг ёрдамчилари ўлганидан сўнг полковник Ҳожи Бакр амирликка Абу Бакрнинг номзодини қўллаб-қувватлаб ҳаммани ҳайрон қолдирди.</p>
<p id="i">Уни тайинлашгандан сўнг ИСИД ҳаётида янги бурилиш пайдо бўлди. Абу Бакр қўғирчоқ, Ҳожи Бакр қўғирчоқбоз эди. Палковникнинг ташқи кўриниши – “Ғарбга тақлид қилган бесоқол”лиги – ИСИД бошқармасини жеркинишига олиб келган эди. Шу сабаб соқолини ўстирди ва услубини ўзгартирди.</p>
<p id="i">ИСИД икки йўналиш бўйича ҳаракатни бошлади. Биринчидан,  бирдамликни сақлаши ва ички тартибсизликни, парчаланиб кетишни олдинини олиши  лозим эди. Абу Бакр ва Ҳожи Бакр иккинчи даражадаги тузилмалар билан учрашишни тугатиш ва барча буйруқлар палковник томонидан тузилган махсус кенгашга юборилишига келишишди. Иккинчидан, яширинча йўқ қилиш билан шуғулланадиган махсус аппарат тузилди. Уни Ироқ армиясининг собиқ полковниги Абу Сафвон ар-Рифоий бошқарди.  У тўғридан тўғри Ҳожи Бакрга бўйинсунарди. Бу структуранинг мақсади – диндан қайтган муртадлар ва дизертирларни, шунингдек, ИСИДнинг йўлига ғов бўлганларни йўқ қилишдир.</p>
<p id="i">Ташкилотнинг иқтисодий таъминлаш иши Абу Умар ал-Бағдодий сиёсатининг давоми бўлди – шиа, христиан ва номусулмон бўлганларнинг молини тортиб олиш. Бунга қўшимча равишда Ироқ давлати тасарруфидаги барча нефт захиралари ва нефтзаводлари бошқаруви бўлди. Мусодара қилиб олиб бўлмайдиган тижоратларга шантаж йўли билан эришар эдилар. Уларнинг эгалари ҳар ойда маълум миқдорда “ҳимоя учун” тўлов тўлар эдилар. Шунингдек, шоссе йўлларида юк машинаси ҳайдовчиларидан ҳақ олишар эди.</p>
<p id="i">Шундай қилиб, гуруҳнинг истисодий ҳолати анча кўтарилди. Бу эса махсус операциялар учун қўшимча тўловлар ва бонуслар берилишини таъминлар эди. Шу орқали гуруҳ сафи кундан кунга ортар эди. Шу давр ичида палковник Ҳожи Бакр аъзолари ироқликлардан иборат бўлган шўро ташкил қилди. Ва шу пайтда Сурия жанги бошланди.</p>
<p id="i"><strong>ИСИД ва Жабҳатун Нусра ўртасидаги ихтилоф</strong></p>
<p id="i">АҚШ Жабҳатун Нусрани террористик оқимлар рўйхатига қўшганидан ва Жуҳали Суриядаги машҳур одамга айланганидан кейин Ал Бағдодий ва Бакрнинг жаҳллари чиқди. Улар Жабҳатун нусра ИСИДнинг Суриядаги рақибига айланганлигини тушунишди. Сурия уруши бошлангач ИСИДнинг аъзолари нима қилишни ўйлашди. Агар жангарилар Сурияга юборилса ташкилотга хиёнат қилишларидан палковник Бакр қўрқди. Бу эса тойилишга олиб келади. Шунинг учун Бағдодий ИСИД аъзоларига Сурияга ўтишни маън қилиб қўйди. Буйруққа бўйин товламаганларни хиёнатда айблашини эълон қилди. Бу қарорни ҳолатга аниқлик киритгунимизча шундай бўлади, деган баҳона билан оқлади.</p>
<p id="i">Шу пайтда, Бакр суриялик бошқарадиган ва ироқлик жангари қатнашмайдиган батальонни тузишликни таклиф қилди. Сабаби, шу орқали бирон бир ироқлик офицер Сурияда уруш бўляпти, деб ажралиб чиқмас эди. Бу кучли ҳийла эди. Чунки Суриянинг янги бошқармаси ажнабий жиҳодчиларни, шу билан бирга ироқликларни жалб қилишлиги мумкин эди-да.</p>
<p id="i">Жуланий бошчилигида Жабҳатун нусранинг ибтидоси  бошланди. У бутун дунёга машҳур бўлди ва Кўрфаз, Яман, Шимолий Африка ва ҳатто, Европадан жиҳодчиларни жалб қилди. Ҳожи Бакр ва ал-Бағдодий унинг машҳурлиги шиддат билан ўсиб боришидан қўрқиб қолдилар.</p>
<p id="i">Ҳожи Бакр Жуланийга ИСИД Жабҳатун нусра учун катта нуфузга эга деб расман буюришлигини таклиф қилди. Жулани бу ҳақда ўйлаб кўришлигини айтади, лекин вақт ўтиши билан эълондан дарак бўлмайди. Ал-Бағдодий унга огоҳлантириш юборади. Жулани олимларни ва мужоҳидларни тўплаб маслаҳат қилади. Шундан кейин Жуланий Бағдодийга бунга ўхшаш эълонлардан “революция манфаатдор эмас” ва иш Жабҳатун Нусра шўросининг фикри билан боғлиқ, деб рад жавобини беради.</p>
<p id="i">Жуланий сиёсий муносабатда прогматик ҳисоблансада, лекин палковник ва Бағдодий ундан қўрқар эдилар. Шу сабаб Палковник Бакр Жабҳатун нусрани ИСИДга киритиш ҳаракатида бўлди. Бағдодий Жуланий билан Туркиядаги учрашувида ундан Ҳур Сурия Армиясига қарши ҳарбий операция ўтказишлигини талаб қилди. Чунки улар “Американинг бўлажак агентлари” ҳисобланар эди. </p>
<p id="i">Жабҳатун нусра шўроси бир овозда рад этди. Бағдодий ва Бакр бу ҳолатга бўйинсунмаслик деб баҳо беришди. Ва Жуланийга ёки  буйруқни бажарасан ёки Жабҳатун нусрани тарқатасан, деб нома юборди. Жуланий хатга жавоб ёзмади ва Бағдодийнинг элчисини қабул қилишни рад этди.</p>
<p id="i">Бағдодий Жуланийнинг назоратдан чиққанлигини тушуниб етди. Шунда у Жабҳатун нусранинг бошлиқларини ўз тарафига оғдириш мақсадида ироқлик офицерларни Сурияга юборди. Муҳожирларнинг баъзилари буларга ишонишди. Лекин Жабҳатун нусра бунга қараб турмади. Фикри ўзгарган муҳожирларни куфрни тарқатяпти деб қамоқхонага ташлашди. </p>
<p id="i">Бағдодий икки оқимни бирлаштириш шарт деб қатъий қарор қилди ва Сурияга шахсан отланди. Ироқлик амир Жабҳатун нусранинг энг катта раҳбарлари билан учрашди ва Жуланийни учрашувга таклиф қилди.</p>
<p id="i">Жуланий ушрашиш хавфсиз эмас деб рад жавобини берди. Шунда Бағдодий Жуланийдан Жабҳатун нусранинг ИСИДга қўшилишлигини очиқ эълон қилишини талаб қилди. Бу - катта хато бўлади, чунки сурияликлар ичида катта мавқени ёқотиб қўямиз, деб Жуланий рад жавобини берди.</p>
<p id="i">Бакр Жуланий ўзига келиб қолиши учун унинг рухсатисиз Жабҳатун нусрани тарқатиб ўзига оғдириб олишни Бағдодийга маслаҳат берди. Жабҳатун нусранинг бошлиқлари Бағдодийга содиқлигини сақлайди деб тарқатиш тўғрисидаги эълоннинг муддатини маълум қилдилар.</p>
<p id="i">Жабҳатун нусра уч гуруҳга бўлинди. Биринчиси - жуланий орқасидан эргашди. Иккинчиси - Бағдодий орқасидан эргашди. Учинчиси - нетрал қолди. Шундай қилиб, ўзини “мусулмон мужоҳидлари” деб ўйлаган қароқчилар орасига биринчи тарқоқлик юз берди. Шу пайтда саҳнага саудиялик офицер Бандар аш-Шалан пайдо бўлди. У Жабҳатун нусрадан қолган бир тўда жангарилар ва Бағдодий орасида занжир вазифасини бажарди. Бакр ва Бағдодий Жуланийнинг буйруқни бажармаслигини тушуниб унинг ҳайдалишлик тўғрисидаги аризасини тайёрлаб қўйишди. Шу билан бирга палковник олдига икки мақсад қўйилган махсус кучни тайёрлашни таклиф қилди. Биринчиси – ҳарбий омборхоналарни қўлга киритиш ва қарши чиққанларнинг барчасини йўқ қилиш. Бу жабҳатун нусрани қуролсизлантириш ва жангариларини ИСИДга қўшилишликка мажбур қилиш эди. </p>
<p id="i"><strong>Иккинчиси – Жуланий ва унинг сафдошларини йўқ қилиш.</strong> </p>
<p id="i">Автомобилларини портлатиш. Бу ҳаракат Жуланийни ал-Қоида бошлиғи Айман аз Завохирийга мурожаат этишликка мажбур қилди. Завохирий Яманнинг катта таъсирга эга бўлган жиҳодчиларини ва саудия Арабистонини ҳакам бўлишга чақирди. Лекин Бағдодий улар билан учрашишликка рад жавобини берди. Буларнинг барчаси ҳолатни жуда чуқурлаштириб юборди. Завохирий оммавий эълон билан чиқишга мажбур бўлди. Дунё аҳли қолган воқеани матбуотдан билади. </p>
<p id="i">Завохирийнинг оммавий матбуотга чиқиш қилиши Жуланий билан Бағдодийнинг орасига олов устига сепилган ёғдек таъсир қилди. ИСИДнинг бошлиғи ал-Қоиданинг таклифини рад этди ва уни саудиялик имом хатиб Абу Бакр ал-Кахтоний қўллаб қувватлади.</p>
<p id="i">Кахтоний вакил сифатида юқорида айтиб ўтилган Бандор бин Шаланни Шомга жўнатди. У Кўрфаздаги ИСИД тарафдорлари билан Бағдодий ўртасида алоқа офицери бўлиб хизмат қилди. Шалан чаққон ҳаракатни бошлади ва ўзига спонсрларни жамлади. Уни Бахрайн муфтийси Носир ат-Такил қўллаб қувватлади.</p>
<p id="i">Шалан Бахрайнда ишлаб турганда Турки Билани билан учрашди. У Бағдодийнинг “давлатига” қизиққанлигини билдиради. Шалан ҳаракат доирасини кенгайтирди ва ИСИД ёрдамида “шаръий” иттифоқни яратди. Шалан ИСИДнинг ҳаракатини матбуот билан мувофиқлаштирадиган ва жангариларни дунё бўйича жалб қиладиган одамга айланиб қолди.</p>
<p id="i">Завохирий ва Жуланийнинг Бағдодий билан бўлган келишмовчиликни ҳал қилиш ҳаракати ҳеч қандай натижа бермади. Завохирий Жабҳатун нусрани қувватлашлигини билдирган бўлсада палковник Бакр уни тарқатиш шартлигига тўхтаб тураверди. Унинг таклифига кўра, Жабҳатун нусранинг бошлиқларини йўқ қилиш сиёсати давом этишлиги ва диний доираси кучли бўлганлар тарафидан Бағдодийни қўллаб қувватлашни кучайтиришлик керак эди. </p>
<p id="i">Хулоса қилб айтадиган бўлсак ислом ниқоби остида исломни хароб қилаётганлар шулар. Ислом деб одамларнинг мулкини талон тарож қилаётган шулар. Ислом деб бирон бир динга лойиқ бўлмаган, балки энг ашаддий бўлган қароқчилар ва калла кесарларни йўлини тутаётган бу аблахлар қиёмат кунида Оллоҳ ҳузурида жавоб беради. Омин.</p>
<p id="i"><strong><em>Мақоланинг оригинал нашри араб тилида қуйидаги сайтда жойлашган:</em></strong> (<span id="manba">http://al-akhbar.com/node/198403</span>).</p>
</body>
</html>