<p id="title">IBN TAYMIYA (R.H.) O`LIKLAR ESHITADI, DEGAN</p>
<p id="i">Vahhobiylar o`lgan odam, ya`ni mayyit eshitmaydi, deydilar. Eshitish haqidagi hadislarni esa mustasno, deb biladilar. Holbuki, ularning ma`naviy rahnamolari Ibn Taymiya (r.h.) o`liklar mutlaqo tiriklarning ovozlarini eshitadi, deb bilgan.</p>
<p id="i">Vahhobiylarning ulamolaridan Muhammad Solih Munajjid fatvolari to`plamida “O`liklar tiriklarning gaplaridan birortasini eshitmaydi. Bu gap haq va to`g`ri!”, degan  (<span id="manba">(“Fatovoyi Munajid”, 10547-savolga javob va “Fatovoyi Islom”, 1/288</span>).</p>
<p id="i">Vahhobiylardan Abdulaziz ar-Rojihiy “Turli masalalarga foydali javoblar” asarida qabrdagi mayyit do`stlari gapirgan gaplarni eshitadimi, degan savolga asl qoida va masala o`liklar eshitmaydi, deb javob bergan.(<span id="manba">(“Ajviba mufida `an as`ila adida”, 1/49</span>) U shu yerda o`liklar eshitishi haqida kelgan hadisi shariflarni mustasno, deb da`vo qiladi va o`lik eshitadi, degan gapning dalil yo`q, deydi.</p>
<p id="i">Vahhobiylarning eng mashhur fatvo to`plamlaridan biri “Fatovo nurun `ala-d-darb”ning bir necha o`rinlarida o`liklar eshitmaydi, deb qayd qilinadi. Jumladan, “Mayyitga (kalimai tavhidni aytib) talqin qilishning voqe`likda foydasi yo`q, chunki, mayyit eshitmaydi”, deyilgan. (<span id="manba">(“Fatovo nurun `ala-d-darb”, 196/8</span>).</p>
<p id="i">Endi, Ibn Taymiya (r.h.) o`zining “Fatovoyi kubro”sida mazkur masalaga javob berib quyidagilarni yozadi (<span id="manba">Taqiyuddin ibn Taymiya. al-Fatovo al-kubro. 3-jild. – Bayrut: Dor al-kutub al-ilmiya, 1987. – B. 60-63</span>):</p>
<p id="i">“<strong><em>So`raldi</em></strong>: Mayyit ziyorat qiluvchisining gapini eshitadimi? Uning o`zini ko`ra oladimi? Bu vaqtda ruhi jasadiga qaytariladimi? ...</p>
<p id="i"><strong><em>Javob:</em></strong> Alhamdulillohi rabbi-l-`alamiyn! Ha, mayyit mutlaqo eshitadi. Chunonchi, ikki sahih to`plamda (Buxoriy va Muslim) Payg`ambr alayhissalomdan sobit bo`lishicha, ul zoti sharif aytganlar: “Undan orqaga qaytayotganlarida ularning kalish taqillashini mayyit eshitadi”. Payg`ambar alayhissalomdan yana kelgan: “Ul zoti sharif Badrd o`lganlar oldidn uch mart ketib, yana qaytib keldilar-da, bunay dedilar: “Ey, Abu Jahl ibn Hishom! Ey, Umayya ibn Xalaf! Ey, Utba ibn Rabi`a!  Ey, Shayba ibn Rabi`a! Robbingiz sizga va`da qilgan narsani haqligini topdingizmi? Bas, albatta men robbim menga va`d qilgan narsani topdim”. Buni Umar raziyallohu anhu eshitib, bunday dedi: “Ey, Rasululloh! Qanday eshitadilar va qanday javob beradilar? Axir, ular o`limtik bo`lib qolganlar-ku!”. Shunda Rasululloh sollallohu alayhi vasallam dedilar: “Nafsim yadi qudratida bo`lgan zotga qasamki, ulardan ko`ra sen aytganlarimni eshitguvchiroq emassan. Lekin, ular javob berishga qodir bo`lolmaydilar”. So`ng, Rasululloh sollallohu alayhi vasallam sahoblarga buyurib, Badr maydonida ketdilar. Shuningdek, ikki sahihda Abdulloh ibn Umar (r.a.)dn kelganki, albatta Payg`ambar sollallohu alayhi vasallam Badr maydonida turib, “Robbingiz sizga va`da qilgan narsani haqligini topdingizmi?”, deganlar va “Albatta ular hozir aytganimni eshitayaptilar”, deganlar.</p>
<p id="i">Ikki sahihda bir necha marta qayd qilinganki, Rasululloh sollallohu alayhi vasallam qabr ahliga salom berishga buyurganlar va deganlar: “Mo`min-musulmonlardan iborat diyor ahli! Sizlarga salom bo`lsin. Albatta bizlar, Xudo xohlasa, sizlarga ergashuvchimiz. Bizdan oldingilarni, sizlarni va keyingilarni Alloh rahmat qilsin. Allohdan bizlar uchun, sizlar uchun salomatlik so`raymiz. Ey, Alloh! Bizlarni ularning ajridan mahrum qilma, ulardan keyin bizlarni xol qo`yma, bizlarni va ularni mag`firat qil!”, deb duo qilinglar!”. Bu esa ularga xitobdir. Eshitgan kimsagagina xitob qilinadi.</p>
<p id="i">Ibn Abdulbarr (r.h.) rivoyat qiladiki, Payg`ambar sollallohu alayhi vasallam bunday deganlar: “Qaysidir kimsa biror kimsaning qabri yonidan o`tsa, dunyoda uni taniydigan bo`lsa, shunda unga salom bersa, o`sha mayyitga Alloh ruhini qaytaradi, hatto unining salomiga u alik oladi”.</p>
<p id="i">Sunnatlar to`plamlarida (Nasoiy, Termiziy, Abu Dovud, Ibn Moja) kelganki, “Menga jum`a kuni va jum`a kechasi salovotni ko`p ayting! Chunki, salovotlaringiz menga taqdim qilinadi”. Shunda sahobalar: “Ey, Rasululloh! Sizga bizning salovotlarimiz qanday taqdim qilinadi? Chirib, tuproq bo`lib ketgan bo`lsangiz?” deyishdi. Shunda, ul zoti sharif dedilar: “Albatta Alloh taolo erga payg`ambarlarning go`shtlarini yeyishni harom qildi”. “Sunan” to`plamlarida yana kelgan: “Albatta Alloh mening qabrimga bir farishtani vakil qilib qo`yadi. U mening ummatlarimning salomini menga yetkazib turadi”.</p>
<p id="i">Bu va bunga o`xshash dalillar mayyit tirikning gapini mutlaqo eshitishini ayon qiladi. Bu eshitish doimiy bo`lishini vojib qilmaydi. Balki, bir holatda eshitishini bildiradi. Xuddi tirikka taqdim qilingani kabi. Chunki, tirik xitob qilgan kimsaning xitobini ahyonda eshitadi, biror sabab chiqib qolsa, eshitmay qolaveradi.</p>
<p id="i">Bu eshituv idrokli eshituvdir, unga biror jazo chiqarilmaydi. Yana bu eshituv Alloh taoloning “Albatta sen o`liklarga eshittira olmaysan”, (Naml, 80) degan gapiga teskari emas. Chunki, bu yerdagi maqsad qabrlar va bo`ysinish ma`nosidagi eshituvdir. Albatta Alloh taolo kofirni mayyitga o`xshatgan. U da`vat qilgan kimsaga javob bermaydi. Chunki, u ovozni eshitgan, ma`noni esa tushunmaydigan hayvon kabidir. Mayyit esa gapni eshitadi va ma`nosini ham tushunadi, faqat u chaqiruvchiga javob qaytara olmaydi, buyurgan va qaytargan narsasiga bo`ysina olmaydi. Amr va nahiydan foydalana olmaydi. Kofir ham amr va nahiydan foydalana olmaydi, garchi xitobni eshitsa ham, ma`noni tushunsa ham. Chunonchi, Alloh taolo degan: <strong>“Agar Alloh ularda biror yaxshilikni bilganida, albatta eshittirar edi”</strong> (<span id="manba">Anfol, 23</span>).</p>
<p id="i">Mayyitning ko`rishiga kelsak, bu borada Oysha (r.a.) va boshqalarning rivoyatlari mavjud.</p>
<p id="i"><strong>Fasl.</strong> “Bu vaqtda mayyitning ruhi badaniga qaytariladimi?” degan so`rovchining gapiga kelsak, bu vaqtda ruhi hadisda kelganidek albatta badanga qaytariladi. Boshqa vaqtda ham qaytriladi. Mo`minlarning arvohlari Nasoiy, Molik, Shofi`iy va boshqalar rivoyat qilgan hadisda kelganidek jannatdadirlar: “Mo`minning ruhi qush bo`lib, jannatda osilib turadi. to Alloh uni qayta tiriltiradigan kuni jsadiga qaytarilguncha”. Boshqa lafzda: “So`ngra, arshda osilgan qandillarga joylashtiriladi”, deyilgan. Shu bilan birga, Alloh xohlagan vaqtda badanga qaytariladi. Bu farishta tushgani, yerga yorug`lik engani, uxlab yotgan odamning uyg`onishi kabi bir lahzada yuz beradi.</p>
<p id="i">Bu borada bir qancha misollar kelgan. Albatta arvohlar qabrlari atrofida yururlar. Mujohid (r.h.) aytdi: “Ruhlar myyit dafn qilingan kundan boshlab yetti kungacha qabrlari atrofida bo`ladilar, undan ajralmaydilar”. Bu ahyonda bo`ladi. Molik ibn Anas (r.a.) aytgan: “Menga yetib kelishicha, arvohlar qo`yib yuborilgandir. Xohlagan joyiga keturlar”. Alloh bilguvchiroq!”.</p>
</body>
</html>